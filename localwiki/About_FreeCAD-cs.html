<html><head><title>About FreeCAD/cs</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>About FreeCAD/cs</h1></div>

<div id="mw-content-text" lang="cs" dir="ltr" class="mw-content-ltr"><hr/>
<div class="mw-parser-output"></div>
<div class="center"><div class="floatnone"><a href="https://www.freecadweb.org/wiki/index.php?title=File:Freecad_default.jpg" class="image"><img alt="Freecad default.jpg" src="1024px-Freecad_default.jpg" width="1024" height="604" srcset="/wiki/images/thumb/2/2a/Freecad_default.jpg/1536px-Freecad_default.jpg 1.5x, /wiki/images/2/2a/Freecad_default.jpg 2x" /></a></div></div> 
<p><b>FreeCAD</b> je univerzální parametrický 3D <a rel="nofollow" class="external text" href="http://en.wikipedia.org/wiki/CAD"><i> 'CAD' </i></a> modelovací systém. Vývoj je kompletně pod <a rel="nofollow" class="external text" href="http://en.wikipedia.org/wiki/Open_source">Open Source</a> (LGPL License). FreeCAD je přímo zaměřen na <a rel="nofollow" class="external text" href="http://en.wikipedia.org/wiki/Mechanical_engineering">strojírenství</a> a <a rel="nofollow" class="external text" href="http://en.wikipedia.org/wiki/Product_design">produktový design</a>, ale je vhodný i pro širokou oblast použití v inženýrství jako je stavebnictví nebo další technické speciality.
</p><p>Funkční nástroje FreeCADu jsou podobné <a rel="nofollow" class="external text" href="http://en.wikipedia.org/wiki/Catia">Catii</a>, <a rel="nofollow" class="external text" href="http://en.wikipedia.org/wiki/Solidworks">SolidWorksu</a> nebo <a rel="nofollow" class="external text" href="http://en.wikipedia.org/wiki/Solid_Edge">Solid Edge</a> a proto také spadá do kategorie <a rel="nofollow" class="external text" href="http://en.wikipedia.org/wiki/CAD"><b>MCAD</b></a>, <a rel="nofollow" class="external text" href="http://en.wikipedia.org/wiki/Product_Lifecycle_Management"><b>PLM</b></a>, <a rel="nofollow" class="external text" href="http://en.wikipedia.org/wiki/CAx"><b>CAx</b></a> a <a rel="nofollow" class="external text" href="http://en.wikipedia.org/wiki/Computer-aided_engineering"><b>CAE</b></a>. To je <a rel="nofollow" class="external text" href="http://en.wikipedia.org/wiki/Parametric_feature_based_modeler">funkčně zaměřený parametrický modelovací systém</a> s modulární architekturou software, což usnadňuje poskytování dalších funkcionalit bez nutnosti modifikace jádra systému.
</p><p>Jako u mnoha moderních 3D <a rel="nofollow" class="external text" href="http://en.wikipedia.org/wiki/CAD">CAD</a> modelovacích systémů má i tento mnoho 2D komponent pro náčrt 2D tvarů nebo extrahování designových detailů ze 3D modelů pro vytváření 2D výkresů, ale není zaměřen na přímé 2D kreslení (jako <a rel="nofollow" class="external text" href="http://en.wikipedia.org/wiki/AutoCAD#AutoCAD_LT">AutoCAD LT</a>), ani animace nebo organické tvary (jako <a rel="nofollow" class="external text" href="http://en.wikipedia.org/wiki/Maya_(software)">Maya</a>, <a rel="nofollow" class="external text" href="http://en.wikipedia.org/wiki/3ds_Max">3ds Max</a>, <a rel="nofollow" class="external text" href="http://en.wikipedia.org/wiki/Blender_%28software%29">Blender</a> nebo <a rel="nofollow" class="external text" href="http://en.wikipedia.org/wiki/CINEMA_4D">Cinema 4D</a>), ačkoliv, díky jeho široké adaptabilitě, může být FreeCAD užitečný v mnohem širší oblasti než je jeho základní zaměření.
</p><p>FreeCAD maximálně využívá všechny významné open-source knihovny, které existují na poli  <a rel="nofollow" class="external text" href="http://en.wikipedia.org/wiki/Scientific_Computation">Scientific Computing</a>. Mezi nimi jsou <a rel="nofollow" class="external text" href="http://OpenCascade.org">OpenCascade</a>, výkonné CAD jádro, <a rel="nofollow" class="external text" href="http://www.Coin3D.org">Coin3D</a>, založený na <a rel="nofollow" class="external text" href="http://en.wikipedia.org/wiki/Open_Inventor">Open Inventor</a>, <a rel="nofollow" class="external text" href="http://www.qtsoftware.com/">Qt</a>, světoznámý UI framework a <a rel="nofollow" class="external text" href="http://www.python.org">Python</a>, jeden z nejlepších dostupných skriptovacích jazyků. Sám FreeCAD také může být použit jako knihovna dalšími programy.
</p><p>FreeCAD je také plně <a rel="nofollow" class="external text" href="http://en.wikipedia.org/wiki/Cross-platform">multiplatformní</a> a v současné době bezchybně běží na systémech Windows, Linux/Unix a Mac OSX, s přesně stejným vzhledem a funkcionalitou na všech platformách.
</p>
<div class="mw-translate-fuzzy">
<p>Pro další informace o možnostech FreeCADu se podívejte na <a href="Feature_list.html" title="Feature list">Seznam funkcí</a>, <a href="/wiki/Getting_started#What.27s_new" title="Getting started"> poznámky k nejnovějším verzím</a> nebo na články <a href="Getting_started.html" title="Getting started">Začínáme</a>.
</p>
</div>
<h3><span class="mw-headline" id="O_projektu_FreeCAD">O projektu FreeCAD</span></h3>
<p>Projekt FreeCAD začal již v roce 2001, jak je popsáno na stránce jeho <a href="History.html" title="History">histore</a>. 
</p><p>FreeCAD je udržován a vyvíjen komunitou nadšených vývojářů a uživatelů (podívejte se na stránku <a href="Contributors.html" title="Contributors">přispěvatelů</a>). Na FreeCADu pracují dobrovolně, ve svém volném čase. Nemohou zaručit, že FreeCAD obsahuje nebo bude obsahovat všechno co byste si mohli přát, ale udělají pro to co bude v jejich silách! Komunita se schází na <a rel="nofollow" class="external text" href="http://forum.freecadweb.org">FreeCAD fóru</a>, kde je diskutovány nápady a rozhodnutí. Nebojte se tam připojit!
</p>




</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=About_FreeCAD/cs&amp;oldid=289850">http://www.freecadweb.org/wiki/index.php?title=About_FreeCAD/cs&amp;oldid=289850</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>