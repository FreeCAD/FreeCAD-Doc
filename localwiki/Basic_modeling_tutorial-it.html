<html><head><title>Basic modeling tutorial/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Basic modeling tutorial/it</h1></div>

<div id="mw-content-text" lang="it" dir="ltr" class="mw-content-ltr"><hr/>
<div class="mw-parser-output"><table class="fcinfobox wikitable ct" style="width: 230px; float: right; margin-left: 1em">
<tr>
<td class="ctTitle">
<h3><span class="mw-headline" id="Tutorial"><a href="https://www.freecadweb.org/wiki/index.php?title=File:Base_ExampleCommandModel.png" class="image"><img alt="Base ExampleCommandModel.png" src="32px-Base_ExampleCommandModel.png" width="32" height="30" srcset="/wiki/images/thumb/9/93/Base_ExampleCommandModel.png/48px-Base_ExampleCommandModel.png 1.5x, /wiki/images/9/93/Base_ExampleCommandModel.png 2x" /></a> Tutorial</span></h3>
</td></tr>
<tr>
<th class="ctOdd">Argomento
</th></tr>
<tr>
<td class="ctEven">Introduzione alla modellazione
</td></tr>
<tr>
<th class="ctOdd">Livello di difficoltà
</th></tr>
<tr>
<td class="ctEven">Base
</td></tr>
<tr>
<th class="ctOdd">Tempo di esecuzione
</th></tr>
<tr>
<td class="ctEven">15 minuti
</td></tr>
<tr>
<th class="ctOdd">Autore
</th></tr>
<tr>
<td class="ctEven"><a href="https://www.freecadweb.org/wiki/index.php?title=User:Normandc" title="User:Normandc">NormandC</a>
</td></tr>
<tr>
<th class="ctOdd">Versione di FreeCAD
</th></tr>
<tr>
<td class="ctEven">qualsiasi
</td></tr>
<tr>
<th class="ctOdd">File di esempio
</th></tr>
<tr>
<td class="ctEven">nessuno
</td></tr>
<tr>
<td class="ctToc"><br /><div id="toc" class="toc"><div class="toctitle"><h2>Contents</h2></div>
<ul>
<li class="toclevel-1"><a href="#Tutorial"><span class="tocnumber">1</span> <span class="toctext">Tutorial</span></a></li>
<li class="toclevel-1 tocsection-1"><a href="#Prima_di_iniziare"><span class="tocnumber">2</span> <span class="toctext">Prima di iniziare</span></a></li>
<li class="toclevel-1 tocsection-2"><a href="#Introduzione_alle_tecniche_di_modellazione"><span class="tocnumber">3</span> <span class="toctext">Introduzione alle tecniche di modellazione</span></a></li>
<li class="toclevel-1 tocsection-3"><a href="#Primo_Metodo_-_Geometria_costruttiva_dei_solidi"><span class="tocnumber">4</span> <span class="toctext">Primo Metodo - Geometria costruttiva dei solidi</span></a></li>
<li class="toclevel-1 tocsection-4"><a href="#Secondo_metodo_-_Estrusione_di_un_profilo"><span class="tocnumber">5</span> <span class="toctext">Secondo metodo - Estrusione di un profilo</span></a>
<ul>
<li class="toclevel-2 tocsection-5"><a href="#Disegnare_il_profilo"><span class="tocnumber">5.1</span> <span class="toctext">Disegnare il profilo</span></a></li>
<li class="toclevel-2 tocsection-6"><a href="#Estrudere_il_profilo"><span class="tocnumber">5.2</span> <span class="toctext">Estrudere il profilo</span></a></li>
<li class="toclevel-2 tocsection-7"><a href="#Note_sul_pulsante_di_selezione_del_piano_di_Draft"><span class="tocnumber">5.3</span> <span class="toctext">Note sul pulsante di selezione del piano di Draft</span></a></li>
</ul>
</li>
</ul>
</div>

</td></tr></table>
<p><br /> 
</p><p>In questa guida introduttiva alla modellazione si mostra come modellare un profilo angolare.
</p><p>Si deve sapere che FreeCAD è composto da diversi moduli di disegno, e come in molti altri software CAD, sovente ci sono più modi di fare le cose.
</p><p>Qui, esploreremo due metodi.
</p>
<h2><span class="mw-headline" id="Prima_di_iniziare">Prima di iniziare</span></h2>
<p>Ricordare che FreeCAD è ancora in fase di sviluppo, quindi potrebbe risultare meno efficace di altre applicazioni CAD, inoltre può capitare di scoprirne dei difetti o di subire dei blocchi dell'applicazione. FreeCAD permette comunque di salvare file di backup. Il numero dei file di backup può essere stabilito nella finestra di dialogo delle preferenze accessibile con <i>Modifica -&gt; Preferenze -&gt; Documento</i>. Si consiglia di creare almeno 2 o 3 file di backup finché non si conosce bene FreeCAD.
</p><p>Salvare sovente il proprio lavoro, e di tanto in tanto salvarlo con un nome diverso, in modo da poter sempre recuperare una copia di "sicurezza"; inoltre, essere preparati alla possibilità che alcuni comandi possano dare risultati diversi da quelli attesi. 
</p>
<h2><span class="mw-headline" id="Introduzione_alle_tecniche_di_modellazione">Introduzione alle tecniche di modellazione</span></h2>
<p>La prima tecnica di modellazione solida (quella di base) è la <a rel="nofollow" class="external text" href="http://es.wikipedia.org/wiki/Geometr%C3%ADa_constructiva_de_s%C3%B3lidos">Geometria Costruttiva dei Solidi (CSG)</a>. Si lavora con le forme primitive, quali cubi, cilindri, sfere e coni, combinandole tra di loro per costruire la propria geometria, sottraendo una forma dall'altra, o intersecandole. Questi strumenti sono disponibili nel <a href="https://www.freecadweb.org/wiki/index.php?title=Part_Module/it" title="Part Module/it">Modulo Parte</a>. Inoltre è possibile applicare delle trasformazioni alle forme, come per esempio, dei raccordi o degli smussi sui bordi. Anche questi strumenti si trovano nel <a href="https://www.freecadweb.org/wiki/index.php?title=Part_Module/it" title="Part Module/it">Modulo Parte</a>.
</p><p>La seconda tecnica usa strumenti più avanzati. Si inizia disegnando un profilo 2D che successivamente viene estruso o rivoluzionato.
</p><p>Qui iniziamo cercando di fare una barra di profilato angolare, adatto ad esempio per un tavolo, con questi 2 metodi.
</p>
<h2><span class="mw-headline" id="Primo_Metodo_-_Geometria_costruttiva_dei_solidi">Primo Metodo - Geometria costruttiva dei solidi</span></h2>
<ol><li> Cominciare con il <a href="https://www.freecadweb.org/wiki/index.php?title=Part_Module/it" title="Part Module/it">Modulo Parte</a>  <a href="https://www.freecadweb.org/wiki/index.php?title=File:Switch_PartWorkbench.JPG" class="image"><img alt="Switch PartWorkbench.JPG" src="Switch_PartWorkbench.JPG" width="197" height="39" /></a>  (Menu <b>Visualizza -&gt; Ambiente -&gt; Parte</b>)</li>
<li> Se non c'è un nuovo documento di FreeCAD aperto (la maggior parte della finestra di FreeCAD è grigia), dal menu a discesa fare clic su File -&gt; Nuovo o fare clic sull'icona <a href="https://www.freecadweb.org/wiki/index.php?title=File:Document-new.png" class="image"><img alt="Document-new.png" src="Document-new.png" width="32" height="32" /></a> <b>Crea un nuovo documento vuoto</b>.</li>
<li> Cliccare sul pulsante <a href="https://www.freecadweb.org/wiki/index.php?title=File:Part_Box.png" class="image"><img alt="Part Box.png" src="32px-Part_Box.png" width="32" height="32" srcset="/wiki/images/thumb/a/a5/Part_Box.png/48px-Part_Box.png 1.5x, /wiki/images/a/a5/Part_Box.png 2x" /></a> <a href="https://www.freecadweb.org/wiki/index.php?title=Part_Box/it" title="Part Box/it">Cubo</a> per creare un Cubo (Parallelepipedo)</li>
<li> Selezionarlo nello spazio 3D, o cliccare sull'oggetto nella scheda <i>Progetto</i> a sinistra, poi, per modificare le sue dimensioni,</li>
<li> Fare clic sulla scheda <i>Dati</i> nella parte inferiore, e fissare i valori di lunghezza, larghezza e altezza a 50 mm, 50 mm e 750 mm. <i>(vedere fig. 1.1)</i> <b>Notare</b>: <i>quando sono state scattate queste immagini, le proprietà erano ordinate in modo diverso, con l'altezza al primo posto</i>.</li>
<li> Ora il parallelepipedo riempie la maggior parte della vista 3D. Cliccare su <a href="https://www.freecadweb.org/wiki/index.php?title=File:Std_ViewFitAll.png" class="image"><img alt="Std ViewFitAll.png" src="32px-Std_ViewFitAll.png" width="32" height="32" srcset="/wiki/images/thumb/0/0e/Std_ViewFitAll.png/48px-Std_ViewFitAll.png 1.5x, /wiki/images/0/0e/Std_ViewFitAll.png 2x" /></a> <a href="https://www.freecadweb.org/wiki/index.php?title=Std_ViewFitAll/it" title="Std ViewFitAll/it">Adatta la vista</a> per adattare la vista al solido appena creata.</li>
<li> Creare una seconda scatola allo stesso modo, ma con valori L=40, W=40 e H=750 mm. Per impostazione predefinita questa seconda scatola viene sovrapposta alla prima. <i>(vedere fig. 1.2)</i></li>
<li> Ora è possibile sottrarre il secondo solido dal primo. Selezionare per prima la prima forma (denominata Box), poi selezionare la seconda (denominata Box001), l'ordine di selezione è importante! (Verificare nell'albero del progetto che entrambe le forme siano selezionate. Ricordare che in modalità di navigazione Inventor, il comando Ctrl + click non esegue la selezione multipla, eventualmente <a href="https://www.freecadweb.org/wiki/index.php?title=Mouse_Model/it" title="Mouse Model/it">Passare</a> alla modalità CAD o Blender).</li>
<li> Nella barra degli strumenti dell'ambiente Parte, fare clic sul pulsante<a href="https://www.freecadweb.org/wiki/index.php?title=File:Part_Cut.png" class="image"><img alt="Part Cut.png" src="32px-Part_Cut.png" width="32" height="32" srcset="/wiki/images/thumb/4/4a/Part_Cut.png/48px-Part_Cut.png 1.5x, /wiki/images/4/4a/Part_Cut.png 2x" /></a> <a href="https://www.freecadweb.org/wiki/index.php?title=Part_Cut/it" title="Part Cut/it">Taglia</a>.</li></ol>
<div class="center"><div class="thumb tnone"><div class="thumbinner" style="width:491px;"><a href="https://www.freecadweb.org/wiki/index.php?title=File:Tutorial-normand01.jpg" class="image"><img alt="" src="Tutorial-normand01.jpg" width="489" height="490" class="thumbimage" /></a>  <div class="thumbcaption">Fig. 1.1 Il primo solido</div></div></div></div>
<div class="center"><div class="thumb tnone"><div class="thumbinner" style="width:603px;"><a href="https://www.freecadweb.org/wiki/index.php?title=File:Tutorial-normand02.jpg" class="image"><img alt="" src="Tutorial-normand02.jpg" width="601" height="494" class="thumbimage" /></a>  <div class="thumbcaption">Fig. 1.2 La seconda forma, sovrapposta e pronta per essere sottratta dalla prima</div></div></div></div>
<div class="center"><div class="thumb tnone"><div class="thumbinner" style="width:577px;"><a href="https://www.freecadweb.org/wiki/index.php?title=File:Tutorial-normand03.jpg" class="image"><img alt="" src="Tutorial-normand03.jpg" width="575" height="484" class="thumbimage" /></a>  <div class="thumbcaption">Fig. 1.3 Dopo l'operazione di taglio</div></div></div></div>
<p>Ora si dispone del primo angolare <i>(fig. 1.3)</i>.
</p><p>Notare che, nella scheda <i>Progetto</i> a sinistra, entrambi i cubi sono stati sostituiti da un oggetto "Cut". In realtà, non sono scomparsi, ma piuttosto sono raggruppati nell'oggetto Cut. Fare clic sul segno + di fronte ad esso, e osservare che entrambi i cubi sono presenti, ma in colore grigio (nascosti) <i>(Fig. 1.4)</i>. Se si fa clic su uno dei due elementi e poi si preme la barra spaziatrice, esso viene mostrato. La barra spaziatrice attiva e disattiva la visibilità degli oggetti selezionati.  <i>(Fig. 1.5)</i>
</p><p>L'angolare orientato in questo modo non piace? Basta solo modificare la posizione della forma <b>Box001</b>. Selezionarlo, visualizzarlo, e nella scheda Dati, fare clic sul + di fronte a <i>Placement</i>, quindi espandere la voce <i>Posizione</i>, e cambiare le coordinate X e Y. Premere Invio, nascondere nuovamente la forma Box001 e ora l'orientamento dell'angolare è diverso. <i>(Fig. 1.5)</i>. È anche possibile modificare qualsiasi dimensione della forma, e l'oggetto <b>Cut</b> viene automaticamente aggiornato.
</p>
<div class="center"><div class="thumb tnone"><div class="thumbinner" style="width:573px;"><a href="https://www.freecadweb.org/wiki/index.php?title=File:Tutorial-normand04.jpg" class="image"><img alt="" src="Tutorial-normand04.jpg" width="571" height="492" class="thumbimage" /></a>  <div class="thumbcaption">Fig. 1.4 L'operazione <b>Cut</b> salvaguarda le forme originali (i cubi)</div></div></div></div>
<div class="center"><div class="thumb tnone"><div class="thumbinner" style="width:531px;"><a href="https://www.freecadweb.org/wiki/index.php?title=File:Tutorial-normand05.jpg" class="image"><img alt="" src="Tutorial-normand05.jpg" width="529" height="485" class="thumbimage" /></a>  <div class="thumbcaption">Fig. 1.5 Si possono visualizzare le forme originali</div></div></div></div>
<p>Infine, possiamo arrotondare gli spigoli dell'angolare per renderlo più realistico, utilizzando lo strumento <a href="https://www.freecadweb.org/wiki/index.php?title=File:Part_Fillet.png" class="image"><img alt="Part Fillet.png" src="32px-Part_Fillet.png" width="32" height="32" srcset="/wiki/images/thumb/4/4a/Part_Fillet.png/48px-Part_Fillet.png 1.5x, /wiki/images/4/4a/Part_Fillet.png 2x" /></a> <a href="https://www.freecadweb.org/wiki/index.php?title=Part_Fillet/it" title="Part Fillet/it">Arrotonda</a>. <i>(Fig. 1.6)</i>
</p>
<div class="center"><div class="thumb tnone"><div class="thumbinner" style="width:302px;"><a href="https://www.freecadweb.org/wiki/index.php?title=File:Tutorial-normand06.jpg" class="image"><img alt="" src="Tutorial-normand06.jpg" width="300" height="259" class="thumbimage" /></a>  <div class="thumbcaption">Fig. 1.6 Gli spigoli arrotondati</div></div></div></div>
<h2><span class="mw-headline" id="Secondo_metodo_-_Estrusione_di_un_profilo">Secondo metodo - Estrusione di un profilo</span></h2>
<p>Con questo metodo si inizia disegnando un profilo 2D. È necessario attivare l'ambiente di lavoro <a href="https://www.freecadweb.org/wiki/index.php?title=Draft_Module/it" title="Draft Module/it">Disegno 2D o Draft</a> (menu <b>Visualizza -&gt; Ambiente -&gt; Draft</b>) <a href="https://www.freecadweb.org/wiki/index.php?title=File:Switch_DraftWorkbench.JPG" class="image"><img alt="Switch DraftWorkbench.JPG" src="Switch_DraftWorkbench.JPG" width="200" height="40" /></a>.
</p>
<ul><li> Se non c'è un nuovo documento di FreeCAD aperto (la maggior parte della finestra FreeCAD è grigia), dal menu a discesa fare clic su File -&gt; Nuovo o fare clic sull'icona <a href="https://www.freecadweb.org/wiki/index.php?title=File:Document-new.png" class="image"><img alt="Document-new.png" src="Document-new.png" width="32" height="32" /></a>  <b>Crea un nuovo documento vuoto</b>.</li></ul>
<div class="mw-translate-fuzzy">
<p>Dopo si deve <a href="https://www.freecadweb.org/wiki/index.php?title=Draft_SelectPlane/it" title="Draft SelectPlane/it">impostare il piano di lavoro</a>. Secondo la versione FreeCAD, immediatamente sotto la barra degli strumenti, sulla destra, c'è il pulsante <span style="background: #DDDDDD; border: 1px solid #888888; padding: 0px 5px 1px 5px;"><a href="https://www.freecadweb.org/wiki/index.php?title=File:Draft_SelectPlane.png" class="image"><img alt="Draft SelectPlane.png" src="16px-Draft_SelectPlane.png" width="16" height="16" srcset="/wiki/images/thumb/a/aa/Draft_SelectPlane.png/24px-Draft_SelectPlane.png 1.5x, /wiki/images/thumb/a/aa/Draft_SelectPlane.png/32px-Draft_SelectPlane.png 2x" /></a> <a href="https://www.freecadweb.org/wiki/index.php?title=Draft_SelectPlane/it" title="Draft SelectPlane/it">None</a></span> o Auto ("None" - "Nessuno" - si riferisce al piano di proiezione preimpostato nelle <a href="https://www.freecadweb.org/wiki/index.php?title=Preferences_Editor/it" title="Preferences Editor/it">Preferenze</a> di Draft) come nella seguente figura:<br /><br />
</p>
<div class="floatleft"><a href="https://www.freecadweb.org/wiki/index.php?title=File:Draft_SelectPlane1.png" class="image"><img alt="Draft SelectPlane1.png" src="Draft_SelectPlane1.png" width="951" height="42" /></a></div>
<div style="clear:both"></div>
<p><br />
Cliccare sul pulsante <span style="background: #DDDDDD; border: 1px solid #888888; padding: 0px 5px 1px 5px;"><a href="https://www.freecadweb.org/wiki/index.php?title=File:Draft_SelectPlane.png" class="image"><img alt="Draft SelectPlane.png" src="16px-Draft_SelectPlane.png" width="16" height="16" srcset="/wiki/images/thumb/a/aa/Draft_SelectPlane.png/24px-Draft_SelectPlane.png 1.5x, /wiki/images/thumb/a/aa/Draft_SelectPlane.png/32px-Draft_SelectPlane.png 2x" /></a> <a href="https://www.freecadweb.org/wiki/index.php?title=Draft_SelectPlane/it" title="Draft SelectPlane/it">None</a></span> e notare che sulla sinistra appare il testo "Comando attivo: <b>Seleziona il piano</b> Offset", poi un campo di input per un vettore e una serie di pulsanti come nella seguente figura:<br /><br />
</p>
<div class="floatleft"><a href="https://www.freecadweb.org/wiki/index.php?title=File:Draft_SelectPlane2.png" class="image"><img alt="Draft SelectPlane2.png" src="Draft_SelectPlane2.png" width="951" height="42" /></a></div>
<div style="clear:both"></div>
<p><br />
Per creare il proprio profilo lavorando in vista dall'alto, selezionare <span style="background: #DDDDDD; border: 1px solid #888888; padding: 0px 5px 1px 5px;">XY</span>. Ora il pulsante per definire il piano mostra <span style="background: #DDDDDD; border: 1px solid #888888; padding: 0px 5px 1px 5px;"><a href="https://www.freecadweb.org/wiki/index.php?title=File:Draft_SelectPlane.png" class="image"><img alt="Draft SelectPlane.png" src="16px-Draft_SelectPlane.png" width="16" height="16" srcset="/wiki/images/thumb/a/aa/Draft_SelectPlane.png/24px-Draft_SelectPlane.png 1.5x, /wiki/images/thumb/a/aa/Draft_SelectPlane.png/32px-Draft_SelectPlane.png 2x" /></a> <a href="https://www.freecadweb.org/wiki/index.php?title=Draft_SelectPlane/it" title="Draft SelectPlane/it">Top</a></span> come piano attivo:<br /><br />
</p>
<div class="floatleft"><a href="https://www.freecadweb.org/wiki/index.php?title=File:Draft_SelectPlane3.png" class="image"><img alt="Draft SelectPlane3.png" src="Draft_SelectPlane3.png" width="951" height="42" /></a></div>
<div style="clear:both"></div>
<p><br />
<a href="#DraftPlaneButton">Vedere note.</a>
</p><p><br />    
Selezionare lo strumento <a href="https://www.freecadweb.org/wiki/index.php?title=File:Draft_Wire.png" class="image"><img alt="Draft Wire.png" src="32px-Draft_Wire.png" width="32" height="32" srcset="/wiki/images/thumb/0/00/Draft_Wire.png/48px-Draft_Wire.png 1.5x, /wiki/images/0/00/Draft_Wire.png 2x" /></a> <a href="https://www.freecadweb.org/wiki/index.php?title=Draft_Wire/it" title="Draft Wire/it">Wire o Polilinea</a>, poi iniziare a disegnare la forma utilizzando i campi di testo per le posizioni X e Y. Attivare la casella di controllo "Relativo" e anche la casella "Riempito".
</p>
</div>
<h3><span class="mw-headline" id="Disegnare_il_profilo">Disegnare il profilo</span></h3>
<ol><li> Selezionare lo strumento <a href="https://www.freecadweb.org/wiki/index.php?title=File:Draft_Wire.png" class="image"><img alt="Draft Wire.png" src="32px-Draft_Wire.png" width="32" height="32" srcset="/wiki/images/thumb/0/00/Draft_Wire.png/48px-Draft_Wire.png 1.5x, /wiki/images/0/00/Draft_Wire.png 2x" /></a> <a href="https://www.freecadweb.org/wiki/index.php?title=Draft_Wire/it" title="Draft Wire/it">DWire (polilinea)</a>.</li>
<li> Attivare le caselle "Relativo" e "Pieno".</li>
<li> Invece di disegnare la forma nella vista 3D, inserire le coordinate nei campi <i>X globale</i>, <i>Y globale</i> e <i>Z globale</i>. Il processo è il seguente:
<ol><li> Cliccare nel campo <i>X globale</i>;</li>
<li> Immettere il valore indicato nel sottostante elenco dei punti e premere <span style="background: #DDDDDD; border: 1px solid #888888; padding: 0px 5px 1px 5px;">TAB</span> per passare nel campo <i>Y globale</i>;</li>
<li> Inserire il valore <i>Y globale</i> e premere <span style="background: #DDDDDD; border: 1px solid #888888; padding: 0px 5px 1px 5px;">TAB</span> per passare nel campo <i>Z globale</i>;</li>
<li> Nel campo <i>Z globale</i> lasciare il valore zero e premere <span style="background: #DDDDDD; border: 1px solid #888888; padding: 0px 5px 1px 5px;">ENTER</span> per convalidare le coordinate del punto;</li>
<li> Ripetere per i successivi 5 punti.
<ul><li> <b>Coordinate</b> (X, Y, Z)</li>
<li> 1° punto: 0, 0, 0</li>
<li> 2° punto: 50, 0, 0</li>
<li> 3° punto: 0,10, 0</li>
<li> 4° punto: -40, 0, 0 <b>Nota:</b> <i>in FreeCAD 0.16, c'è un bug che rimuove il punto precedente quando si inserisce il segno meno nel campo di inserimento. Una soluzione alternativa è inserire un valore positivo, quindi posizionare il cursore prima del numero e aggiungere il segno meno. (Questo bug è stato risolto in v0.17)</i></li>
<li> 5° punto: 0, 40, 0</li>
<li> 6° punto: -10, 0, 0</li></ul></li></ol></li>
<li> Premere il pulsante <span style="background: #DDDDDD; border: 1px solid #888888; padding: 0px 5px 1px 5px;">Chiudi</span> per chiudere il profilo. Ora nella scheda del modello si deve avere questo profilo, intitolato <b>DWire</b>:</li></ol>
<div class="center"><div class="thumb tnone"><div class="thumbinner" style="width:302px;"><a href="https://www.freecadweb.org/wiki/index.php?title=File:Tutorial-normand07.jpg" class="image"><img alt="" src="Tutorial-normand07.jpg" width="300" height="299" class="thumbimage" /></a>  <div class="thumbcaption">Fig. 1.7 La Polilinea base</div></div></div></div> 
<p>Premere il tasto zero sul tastierino numerico per impostare la vista assonometrica.
</p>
<h3><span class="mw-headline" id="Estrudere_il_profilo">Estrudere il profilo</span></h3>
<p>Attivare il <a href="https://www.freecadweb.org/wiki/index.php?title=Part_Module/it" title="Part Module/it">Modulo Parte</a> dal selettore del workbench o dal menu <b>Visualizza → Ambiente → Part</b>.
</p><p>Cliccare sullo strumento  <span style="background: #DDDDDD; border: 1px solid #888888; padding: 0px 5px 1px 5px;"><a href="https://www.freecadweb.org/wiki/index.php?title=File:Part_Extrude.png" class="image"><img alt="Part Extrude.png" src="32px-Part_Extrude.png" width="32" height="32" srcset="/wiki/images/thumb/d/df/Part_Extrude.png/48px-Part_Extrude.png 1.5x, /wiki/images/d/df/Part_Extrude.png 2x" /></a> <a href="https://www.freecadweb.org/wiki/index.php?title=Part_Extrude/it" title="Part Extrude/it">Estrusione</a></span>.
</p><p>Nella scheda "Azioni" a sinistra, selezionare l'oggetto <b>Wire</b>. Quindi immettere la lunghezza desiderata, ad esempio 750 mm. Lasciare come  direzione Z=1. Fare clic su <span style="background: #DDDDDD; border: 1px solid #888888; padding: 0px 5px 1px 5px;">OK</span>. Ora, nella scheda "Modello", si dovrebbe avere un oggetto <b>Estrusione</b> <i>(fig. 1.8)</i>.
</p>
<div class="center"><div class="thumb tnone"><div class="thumbinner" style="width:512px;"><a href="https://www.freecadweb.org/wiki/index.php?title=File:Tutorial-normand08.jpg" class="image"><img alt="" src="Tutorial-normand08.jpg" width="510" height="276" class="thumbimage" /></a>  <div class="thumbcaption">Fig. 1.8 L'oggetto estruso</div></div></div></div>
<p>Questo secondo metodo richiede meno operazioni, ma è anche meno flessibile del precedente: per modificare la forma, è necessario modificare il contorno (la polilinea), operazione più complicata che modificare le primitive usate nel metodo precedente.
</p><p>Ci sono ancora altri modi per ottenere lo stesso risultato! Ma spero che questi due esempi servano per iniziare ad usare FreeCAD. Nel corso dei lavori incontrerete certamente delle difficoltà (come è successo all'autore di questa guida quando ha iniziato a usare FreeCAD, nonostante la sua esperienza con i CAD 3D), ma non esitate a fare domande nel <a rel="nofollow" class="external text" href="http://forum.freecadweb.org">forum di FreeCAD</a>!
</p><p><br />
</p>
<h3><span class="mw-headline" id="Note_sul_pulsante_di_selezione_del_piano_di_Draft">Note sul pulsante di selezione del piano di Draft</span></h3>
<p>L'etichetta sul pulsante potrebbe essere diversa, secondo la versione e secondo cosa si stava facendo prima.  L'etichetta del pulsante può essere: "Top", "Front", "Side", "None" o rappresentare un Vettore  tipo (0.0,0.0,1.0). Può anche essere vuota. Per esempio:
</p>
<div class="thumb tleft"><div class="thumbinner" style="width:326px;"><a href="https://www.freecadweb.org/wiki/index.php?title=File:DraftPlaneNone.png" class="image"><img alt="" src="DraftPlaneNone.png" width="324" height="40" class="thumbimage" /></a>  <div class="thumbcaption">Select Plane None</div></div></div>
<div class="thumb tleft"><div class="thumbinner" style="width:327px;"><a href="https://www.freecadweb.org/wiki/index.php?title=File:DraftPlaneTop.png" class="image"><img alt="" src="DraftPlaneTop.png" width="325" height="47" class="thumbimage" /></a>  <div class="thumbcaption">Select Plane Top</div></div></div>
<div class="thumb tleft"><div class="thumbinner" style="width:365px;"><a href="https://www.freecadweb.org/wiki/index.php?title=File:DraftPlaneView.png" class="image"><img alt="" src="DraftPlaneView.png" width="363" height="44" class="thumbimage" /></a>  <div class="thumbcaption">Select Plane View</div></div></div>
<div style="clear:both"></div>
<p>Dopo aver premuto il pulsante, le opzioni vengono espanse in una delle seguenti configurazioni.
</p>
<div class="thumb tleft"><div class="thumbinner" style="width:251px;"><a href="https://www.freecadweb.org/wiki/index.php?title=File:DraftPlaneTasks.png" class="image"><img alt="" src="DraftPlaneTasks.png" width="249" height="477" class="thumbimage" /></a>  <div class="thumbcaption">I parametri <b>Seleziona piano</b> come sono mostrati nella scheda Azioni.</div></div></div>
<div class="thumb tleft"><div class="thumbinner" style="width:1066px;"><a href="https://www.freecadweb.org/wiki/index.php?title=File:DraftPlaneToolbarMode.png" class="image"><img alt="" src="DraftPlaneToolbarMode.png" width="1064" height="47" class="thumbimage" /></a>  <div class="thumbcaption">I parametri <b>Seleziona piano</b> come sono mostrati nella barra degli strumenti</div></div></div>
<div style="clear:both"></div>
<p><br />
Le istruzioni di cui sopra funzionano comunque, non importa quale etichetta compaia sul pulsante.
</p><p><br />
</p>
<div style="clear:both"></div>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Basic_modeling_tutorial/it&amp;oldid=275623">http://www.freecadweb.org/wiki/index.php?title=Basic_modeling_tutorial/it&amp;oldid=275623</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>