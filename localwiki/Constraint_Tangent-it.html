<html><head><title>Constraint Tangent/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Constraint Tangent/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><table class="fcinfobox wikitable ct" >
<tr>
<td class="ctTitle">
<h3><span class="mw-headline" id="Tangente"><a href="https://www.freecadweb.org/wiki/index.php?title=File:Constraint_Tangent.png" class="image"><img alt="Constraint Tangent.png" src="32px-Constraint_Tangent.png" width="32" height="32" srcset="/wiki/images/thumb/1/1a/Constraint_Tangent.png/48px-Constraint_Tangent.png 1.5x, /wiki/images/1/1a/Constraint_Tangent.png 2x" /></a> Tangente</span></h3>
</td></tr>
<tr>
<th class="ctOdd">Posizione nel menu
</th></tr>
<tr>
<td class="ctEven">PartDesign → Schizzo → Tangente
</td></tr>
<tr>
<th class="ctOdd">Ambiente
</th></tr>
<tr>
<td class="ctEven"><a href="https://www.freecadweb.org/wiki/index.php?title=Sketcher_Workbench/it" title="Sketcher Workbench/it">Schizzo</a>, <a href="https://www.freecadweb.org/wiki/index.php?title=PartDesign_Workbench/it" title="PartDesign Workbench/it">PartDesign</a>
</td></tr>
<tr>
<th class="ctOdd">Avvio veloce
</th></tr>
<tr>
<td class="ctEven">Nessuno
</td></tr>
<tr>
<th class="ctOdd">Vedere anche
</th></tr>
<tr>
<td class="ctEven"><a href="https://www.freecadweb.org/wiki/index.php?title=Constraint_PointOnObject/it" title="Constraint PointOnObject/it">Punto su oggetto</a>
</td></tr>
<tr>
<td class="ctToc"><br /><div id="toc" class="toc"><div class="toctitle"><h2>Contents</h2></div>
<ul>
<li class="toclevel-1"><a href="#Tangente"><span class="tocnumber">1</span> <span class="toctext">Tangente</span></a></li>
<li class="toclevel-1 tocsection-1"><a href="#Descrizione"><span class="tocnumber">2</span> <span class="toctext">Descrizione</span></a></li>
<li class="toclevel-1 tocsection-2"><a href="#Uso"><span class="tocnumber">3</span> <span class="toctext">Uso</span></a>
<ul>
<li class="toclevel-2 tocsection-3"><a href="#Tra_due_curve_.28tangenza_diretta.29"><span class="tocnumber">3.1</span> <span class="toctext">Tra due curve (tangenza diretta)</span></a></li>
<li class="toclevel-2 tocsection-4"><a href="#Tra_due_punti_finali_.28tangenza_punto_con_punto.29"><span class="tocnumber">3.2</span> <span class="toctext">Tra due punti finali (tangenza punto con punto)</span></a></li>
<li class="toclevel-2 tocsection-5"><a href="#Tra_una_curva_e_un_punto_finale_.28tangenza_punto_con_curva.29"><span class="tocnumber">3.3</span> <span class="toctext">Tra una curva e un punto finale (tangenza punto con curva)</span></a></li>
<li class="toclevel-2 tocsection-6"><a href="#Tra_due_curve_nel_punto_.28tangenza_nel_punto.29_.28v0.15.29"><span class="tocnumber">3.4</span> <span class="toctext">Tra due curve nel punto (tangenza nel punto) (v0.15)</span></a></li>
</ul>
</li>
<li class="toclevel-1 tocsection-7"><a href="#Script"><span class="tocnumber">4</span> <span class="toctext">Script</span></a></li>
</ul>
</div>

</td></tr></table>
<p><br />
</p>
<h2><span class="mw-headline" id="Descrizione">Descrizione</span></h2>
<p>Il vincolo Tangente costringe due curve ad essere tangenti. Le linee sono trattate come infinite, e gli archi sono trattati come cerchi o ellissi completi. Il vincolo è anche in grado di collegare due curve costringendole ad essere tangenti nella giunzione, e quindi rende levigata la loro congiunzione.
</p>
<h2><span class="mw-headline" id="Uso">Uso</span></h2>
<p>Il vincolo può essere applicato in quattro modi diversi:
</p>
<ol><li> tra due curve (non disponibile per tutte le curve)</li>
<li> tra due punti finali di curve, crea una giunzione liscia</li>
<li> tra una curva e il punto finale di un'altra curva</li>
<li> tra due curve in un punto definito dall'utente</li></ol>
<p>Per applicare il vincolo di tangenza, si dovrebbe usare la seguente procedura:
</p>
<ul><li> Selezionare due o tre entità nello schizzo.</li>
<li> Invocare il vincolo facendo clic sull'icona nella barra degli strumenti, oppure selezionando la voce del menu, oppure usando la scorciatoia da tastiera.</li></ul>
<h3><span class="mw-headline" id="Tra_due_curve_.28tangenza_diretta.29">Tra due curve (tangenza diretta)</span></h3>
<p><a href="https://www.freecadweb.org/wiki/index.php?title=File:Sketcher_ConsraintTangent_mode1.png" class="image"><img alt="Sketcher ConsraintTangent mode1.png" src="600px-Sketcher_ConsraintTangent_mode1.png" width="600" height="223" srcset="/wiki/images/e/ee/Sketcher_ConsraintTangent_mode1.png 1.5x" /></a>
</p><p>Rende tangenti due curve, e il punto di tangenza è implicito. Questa modalità si applica se sono state selezionate due curve.
</p><p><b>Selezioni accettate:</b>
</p>
<ul><li> linea  +  linea, cerchio, arco, ellisse, arco-di-ellisse</li>
<li> cerchio, arco  +  cerchio, arco</li></ul>
<p>Se tra le curve selezionate la "tangenza diretta" non è supportata (ad esempio, tra un cerchio e un'ellisse), nello schizzo viene automaticamente aggiunto un punto di supporto e viene applicata la "tangenza nel punto".
</p><p>Non è consigliabile ricostruire il punto di tangenza creando un punto e vincolandolo ad appartenere ad entrambe le curve. Questo metodo funziona, ma la convergenza è molto lenta, e richiede circa il doppio delle iterazioni di una convergenza normale. Se il punto di tangenza è proprio necessario conviene utilizzare gli altri modi di applicazione di questo vincolo.
</p>
<h3><span class="mw-headline" id="Tra_due_punti_finali_.28tangenza_punto_con_punto.29">Tra due punti finali (tangenza punto con punto)</span></h3>
<p><a href="https://www.freecadweb.org/wiki/index.php?title=File:Sketcher_ConsraintTangent_mode2.png" class="image"><img alt="Sketcher ConsraintTangent mode2.png" src="600px-Sketcher_ConsraintTangent_mode2.png" width="600" height="340" srcset="/wiki/images/3/34/Sketcher_ConsraintTangent_mode2.png 1.5x" /></a>
</p><p>In questa modalità, i punti finali sono resi coincidenti, e la giunzione è creata tangente; C1-liscio, o "brusco", a seconda del posizionamento delle curve prima dell'applicazione del vincolo. Questa modalità viene applicata quando sono stati selezionati due punti finali di due curve. 
</p><p><b>Selezioni accettate:</b>
</p>
<ul><li> punto finale di linea/arco/arco-di-ellisse  +  punto finale di linea/arco/arco-di-ellisse, cioè due punti finali di qualsiasi due curve</li></ul>
<h3><span class="mw-headline" id="Tra_una_curva_e_un_punto_finale_.28tangenza_punto_con_curva.29">Tra una curva e un punto finale (tangenza punto con curva)</span></h3>
<p><a href="https://www.freecadweb.org/wiki/index.php?title=File:Sketcher_ConsraintTangent_mode3.png" class="image"><img alt="Sketcher ConsraintTangent mode3.png" src="600px-Sketcher_ConsraintTangent_mode3.png" width="600" height="278" srcset="/wiki/images/2/25/Sketcher_ConsraintTangent_mode3.png 1.5x" /></a>
</p><p>In questo modo, il punto finale di una curva è vincolato a giacere sull'altra curva, e le curve sono forzate ad essere tangenti nel punto. Questa modalità viene applicata quando sono stati selezionati una curva e un punto finale di un'altra curva.
</p><p><b>Selezioni accettate:</b>
</p>
<ul><li> linea, cerchio, arco, ellisse, arco-di-ellisse  +  punto finale di linea/arco/arco-di-ellisse (qualsiasi curva  +  punto finale di qualsiasi curva)</li></ul>
<p><br />
</p>
<h3><span class="mw-headline" id="Tra_due_curve_nel_punto_.28tangenza_nel_punto.29_.28v0.15.29">Tra due curve nel punto (tangenza nel punto) (v0.15)</span></h3>
<p><a href="https://www.freecadweb.org/wiki/index.php?title=File:Sketcher_ConsraintTangent_mode4.png" class="image"><img alt="Sketcher ConsraintTangent mode4.png" src="600px-Sketcher_ConsraintTangent_mode4.png" width="600" height="366" srcset="/wiki/images/e/e7/Sketcher_ConsraintTangent_mode4.png 1.5x" /></a>
</p><p>In questo modo, sono rese tangenti due curve, e il punto di tangenza è monitorato. Questa modalità viene applicata quando sono state selezionate due curve e un punto.
</p><p><b>Selezioni accettate:</b>
</p>
<ul><li> qualsiasi linea/curva  +  qualsiasi linea/curva  +  qualsiasi punto</li></ul>
<p>"Qualsiasi punto" può essere un punto generico, o un punto di qualcosa, ad esempio il centro di un cerchio, il punto finale di un arco, o l'origine.
</p><p>Affinchè il vincolo funzioni correttamente, il punto deve appartenere a entrambe le curve. Così, quando il vincolo viene invocato, il punto viene vincolato automaticamente su entrambe le curve, e le curve sono forzate tangenti nel punto. Se è necessario sono anche aggiunti dei <a href="https://www.freecadweb.org/wiki/index.php?title=Sketcher_helper_constraint/it" title="Sketcher helper constraint/it">vincoli di supporto</a>. I vincoli di supporto sono dei normali vincoli e  possono essere aggiunti o eliminati manualmente.
</p><p>Rispetto alla tangenza diretta, questo vincolo è più lento, perché sono coinvolti i gradi di libertà, ma se il punto di tangenza è necessario, è la modalità consigliata perché offre una migliore convergenza rispetto alla tangenza diretta + punto su due curve.
</p><p>La posizione del punto selezionato prima di applicare il vincolo serve al solutore per sapere dove deve applicare la tangenza. Con questo vincolo, si può costringere due ellissi a toccarsi  in due posti.
</p>
<h2><span class="mw-headline" id="Script">Script</span></h2>
<p>I vincoli di tangenza possono essere creati con le <a href="https://www.freecadweb.org/wiki/index.php?title=Macros/it" title="Macros/it">macro</a> e dalla <a href="https://www.freecadweb.org/wiki/index.php?title=FreeCAD_Scripting_Basics/it" title="FreeCAD Scripting Basics/it">console di Python</a> utilizzando la seguente funzione:
</p>
<pre># direct tangency
Sketch.addConstraint(Sketcher.Constraint('Tangent',icurve1,icurve2))

# point-to-point tangency
Sketch.addConstraint(Sketcher.Constraint('Tangent',icurve1,pointpos1,icurve2,pointpos2))

# point-to-curve tangency
Sketch.addConstraint(Sketcher.Constraint('Tangent',icurve1,pointpos1,icurve2))

# tangent-via-point (plain constraint, helpers are not added automatically)
Sketch.addConstraint(Sketcher.Constraint('TangentViaPoint',icurve1,icurve2,geoidpoint,pointpos)) </pre>
<p>Dove:
</p>
<dl><dd><ul><li> <tt>Sketch</tt> è un oggetto sketch</li>
<li> <tt>icurve1, icurve2</tt> sono due numeri interi che identificano le curve da rendere tangenti. I numeri interi sono gli indici nello schizzo (il valore, reso da Sketch.addGeometry).</li>
<li> <tt>pointpos1, pointpos2</tt> dovrebbe essere 1 per il punto iniziale e 2 per il punto finale.</li>
<li> <tt>geoidpoint</tt> and <tt>pointpos</tt> in TangentViaPoint sono gli indici che specificano il punto di tangenza. </li></ul></dd></dl>
<div style="clear:both"></div>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Constraint_Tangent/it&amp;oldid=138062">http://www.freecadweb.org/wiki/index.php?title=Constraint_Tangent/it&amp;oldid=138062</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>