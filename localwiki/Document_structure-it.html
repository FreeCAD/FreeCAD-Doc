<html><head><title>Document structure/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Document structure/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"></div>
<p><br />
</p>
<div class="floatleft"><a href="https://www.freecadweb.org/wiki/index.php?title=File:Screenshot_treeview.jpg" class="image"><img alt="Screenshot treeview.jpg" src="Screenshot_treeview.jpg" width="217" height="254" /></a></div>
<p>Un documento FreeCAD contiene tutti gli oggetti della scena. Può contenere i gruppi e gli oggetti realizzati con qualsiasi ambiente di lavoro. Si possono quindi alternare gli ambienti pur continuando a lavorare sullo stesso documento. Il documento è ciò che viene salvato sul disco quando si salva il proprio lavoro. Inoltre, in FreeCAD è possibile aprire più documenti contemporaneamente, e aprire diverse viste dello stesso documento.
</p><p>All'interno del documento, gli oggetti possono essere raggruppati, e avere un unico nome. La gestione dei gruppi, degli oggetti e dei nomi degli oggetti avviene prevalentemente nella vista a albero. Naturalmente, queste operazioni, come tutto in FreeCAD, si possono eseguire anche tramite interprete Python.
</p><p>Nella vista ad albero, è possibile creare gruppi, spostare gruppi di oggetti, eliminare oggetti o gruppi, facendo clic destro nella vista ad albero o su un oggetto, oppure rinominare gli oggetti facendo doppio clic sui loro nomi, o eventualmente eseguire altre operazioni, attinenti l'ambiente di lavoro attivo.
</p><p>Un documento FreeCAD può contenere oggetti di diversi tipi. Ogni ambiente di lavoro crea oggetti di tipo specifico, per esempio <a href="https://www.freecadweb.org/wiki/index.php?title=Mesh_Module/it" class="mw-redirect" title="Mesh Module/it">Ambiente Mesh</a> crea oggetti Mesh , <a href="https://www.freecadweb.org/wiki/index.php?title=Part_Module/it" title="Part Module/it">Ambiente Parte</a> crea oggetti Parte, <a href="https://www.freecadweb.org/wiki/index.php?title=Draft_Module/it" title="Draft Module/it">Ambiente Draft</a> crea disegni e anche oggetti Parte, ecc.
</p><p>In FreeCAD può essere attivo un solo documento alla volta. Il documento attivo è quello che viene visualizzato nella vista 3D corrente ed è il documento in lavorazione.
</p>
<h3><span class="mw-headline" id="Applicazione_e_Interfaccia_utente">Applicazione e Interfaccia utente</span></h3>
<p>Come per quasi tutto il resto, in FreeCAD, la parte interfaccia utente (GUI) è separata dalla parte applicazione (App). Questo vale anche per i documenti.
</p><p>I documenti sono composti da due parti: il documento <b>Applicazione</b>, che contiene gli oggetti, e il documento <b>Visualizzazione</b>, che contiene la rappresentazione degli oggetti sullo schermo. 
</p><p>Pensate a due spazi in cui sono definiti gli oggetti. I loro parametri costruttivi (si tratta di un cubo? di un cono? quanto misura?) sono memorizzati nel documento <i>Applicazione</i>, mentre la loro rappresentazione grafica (è disegnata con linee nere? con le facce blu?) sono memorizzati nel documento <i>Visualizzazione</i>. Questo permette di utilizzare FreeCAD anche senza interfaccia grafica, ad esempio all'interno di altri programmi, e di manipolare gli oggetti, anche senza disegnare nulla sullo schermo.
</p><p>Il documento Visualizzazione contiene anche le viste 3D. Un documento può avere contemporaneamente diverse viste aperte, in modo da poterlo controllare da diversi punti di vista. Ad esempio, si può visualizzare allo stesso tempo una vista dall'alto e una vista frontale. Tutte le viste dello stesso progetto vengono memorizzate nel documento Visualizzazione. La produzione di nuove viste o la chiusura di viste attive si può fare dal menu Visualizza o facendo clic destro su una scheda di visualizzazione.
</p>
<h3><span class="mw-headline" id="Script">Script</span></h3>
<p>Tramite l'interprete Python, si può facilmente accedere, creare o modificare i documenti. Ad esempio:
</p>
<pre>FreeCAD.ActiveDocument </pre>
<p>Restituisce il documento corrente (attivo)
</p>
<pre>FreeCAD.ActiveDocument.Blob </pre>
<p>Accede ad un oggetto chiamato "Blob" all'interno del documento
</p>
<pre>FreeCADGui.ActiveDocument </pre>
<p>Restituisce il documento associato al documento corrente
</p>
<pre>FreeCADGui.ActiveDocument.Blob </pre>
<p>Accede alla rappresentazione grafica (visualizza) l'oggetto "Blob"
</p>
<pre>FreeCADGui.ActiveDocument.ActiveView </pre>
<p>Restituisce la vista corrente
</p>




</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Document_structure/it&amp;oldid=289896">http://www.freecadweb.org/wiki/index.php?title=Document_structure/it&amp;oldid=289896</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>