<html><head><title>Draft Coordinates/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Draft Coordinates/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p>In tutti gli strumenti dell'ambiente Draft, quando sono richieste le posizioni di punti 3D, le distanze, i raggi, gli angoli o altri dati numerici, si può sempre scegliere di inserire questi valori graficamente, con la selezione sullo schermo tramite il mouse, o di inserire i numeri direttamente da tastiera.
</p><p>Di solito il primo metodo è più intuitivo, ma quando si lavora con precisione assoluta è spesso necessario inserire un numero preciso e accertarsi che la coordinata immessa è esatta.
</p><p>La barra dei comandi del modulo Draft accetta sempre l'input numerico:
</p><p><a href="https://www.freecadweb.org/wiki/index.php?title=File:Draft_Coordinates.jpg" class="image"><img alt="Draft Coordinates.jpg" src="Draft_Coordinates.jpg" width="766" height="145" /></a>
</p><p>La barra dei comandi di Draft è una barra degli strumenti "intelligente", il che significa che i suoi contenuti cambiano a seconda dello strumento utilizzato e dell'input richiesto all'utente. Quando, per esempio,  si disegna un cerchio, la barra di comando chiede in successione il centro del cerchio e poi il raggio. Entrambi questi due valori possono essere indicati selezionando un punto dello schermo o inserendo numeri.
</p><p>Ogni volta che si vedono i campi di input numerici apparire nella barra dei comandi, è possibile inserire in essi i numeri.
</p><p>I valori inseriti si riflettono anche sui movimenti del cursore del mouse.
</p><p>Il tasto <span style="background: #DDDDDD; border: 1px solid #888888; padding: 0px 5px 1px 5px;">TAB</span> permette di spostarsi attraverso i campi X, Y e Z per impostare le coordinate.
</p><p>Il tasto <span style="background: #DDDDDD; border: 1px solid #888888; padding: 0px 5px 1px 5px;">ENTER</span> premuto nel campo Z registra il punto.
</p><p>Ripetere l'input di nuove coordinate X, Y e Z per impostare il secondo punto di una linea e/o i punti successivi per una polilinea.
</p><p>Si possono anche usare le seguenti scorciatoie da tastiera:
</p>
<ul><li> <span style="background: #DDDDDD; border: 1px solid #888888; padding: 0px 5px 1px 5px;">SPAZIO</span> per passare da coordinate assolute a relative e viceversa</li>
<li> <span style="background: #DDDDDD; border: 1px solid #888888; padding: 0px 5px 1px 5px;">C</span> per alternare la modalità originale con la modalità di copia</li>
<li> <span style="background: #DDDDDD; border: 1px solid #888888; padding: 0px 5px 1px 5px;">L</span> per bloccare o sbloccare la coordinata Z</li>
<li> <span style="background: #DDDDDD; border: 1px solid #888888; padding: 0px 5px 1px 5px;">TAB</span> o <span style="background: #DDDDDD; border: 1px solid #888888; padding: 0px 5px 1px 5px;">ENTER</span> per passare al campo successivo (ad es. da X a Y o da Y a Z)</li></ul>
<p>A volte, può essere difficile allineare gli oggetti quando si lavora nello spazio 3D.
</p><p>È possibile bloccare la coordinata Z e quindi essere sicuri che tutto quanto si disegna si trova sullo stesso piano orizzontale.
</p><p>Quando si apre FreeCAD, la coordinata Z è bloccata di default sul valore 0.00, ma si può facilmente cambiare l'impostazione, basta sbloccare, modificare il valore Z, e bloccare di nuovo. Quando la coordinata Z è bloccata, non è possibile disegnare in piani non orizzontali.
</p><p>La maggior parte dei comandi di Draft ora funzionano in 3D, è sufficiente sbloccare la coordinata Z e passare alla visualizzazione con l'angolo appropriato, e quello che si disegna in seguito è allineato a quella vista.
</p><p>Quando si inseriscono le coordinate da tastiera, è bene tenere il puntatore del mouse fuori dall'area di lavoro in quanto un suo movimento accidentale cattura e inserisce nel campo di input le coordinate a cui si trova e costringe a ripetere l'inserimento.
</p><p>Impostare i decimali
</p><p>Di default sono previsti due decimali, per modificare il numero di decimali utilizzabili occorre:
</p>
<ul><li> aggiungere il nuovo elemento integer <b>Decimals</b> nel menu <b>Strumenti  → Modifica parametri...  → BaseApp/Preferences/Units/ </b> </li>
<li> impostare il numero di decimali desiderato,</li>
<li> premere <span style="background: #DDDDDD; border: 1px solid #888888; padding: 0px 5px 1px 5px;">Salva su disco</span>,</li>
<li> riavviare FreeCAD.</li></ul>
<p><br />
</p>
<div class="floatleft"><a href="https://www.freecadweb.org/wiki/index.php?title=File:PreferencesDecimals.png" class="image"><img alt="PreferencesDecimals.png" src="PreferencesDecimals.png" width="659" height="269" /></a></div>
<p><br />
</p>
<div style="clear:both"></div>
<p>Per altre informazioni sui decimali consultare <a rel="nofollow" class="external text" href="http://www.freecadweb.org/tracker/view.php?id=854">mantis</a>
</p>
<div style="clear:both"></div>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Draft_Coordinates/it&amp;oldid=69445">http://www.freecadweb.org/wiki/index.php?title=Draft_Coordinates/it&amp;oldid=69445</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>