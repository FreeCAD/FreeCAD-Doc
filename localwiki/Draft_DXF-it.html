<html><head><title>Draft DXF/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Draft DXF/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p><a href="https://www.freecadweb.org/wiki/index.php?title=File:Screenshot_qcad.jpg" class="image"><img alt="Screenshot qcad.jpg" src="Screenshot_qcad.jpg" width="800" height="443" /></a>
</p>
<div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Apertura"><span class="tocnumber">1</span> <span class="toctext">Apertura</span></a></li>
<li class="toclevel-1 tocsection-2"><a href="#Installazione_delle_librerie"><span class="tocnumber">2</span> <span class="toctext">Installazione delle librerie</span></a>
<ul>
<li class="toclevel-2 tocsection-3"><a href="#Installazione_automatica"><span class="tocnumber">2.1</span> <span class="toctext">Installazione automatica</span></a></li>
<li class="toclevel-2 tocsection-4"><a href="#Installazione_manuale"><span class="tocnumber">2.2</span> <span class="toctext">Installazione manuale</span></a></li>
</ul>
</li>
<li class="toclevel-1 tocsection-5"><a href="#Importazione"><span class="tocnumber">3</span> <span class="toctext">Importazione</span></a></li>
<li class="toclevel-1 tocsection-6"><a href="#Esportazione"><span class="tocnumber">4</span> <span class="toctext">Esportazione</span></a></li>
<li class="toclevel-1 tocsection-7"><a href="#Preferenze"><span class="tocnumber">5</span> <span class="toctext">Preferenze</span></a></li>
</ul>
</div>

<h3><span class="mw-headline" id="Apertura">Apertura</span></h3>
<p>Questa funzione apre un file DXF, di qualunque versione dalla 12 alla 2007, in un nuovo disegno. Attualmente sono supportati i seguenti tipi di oggetti DXF:
</p>
<ul><li> linee</li>
<li> polilinee e polilinee alleggerite</li>
<li> circonferenze</li>
<li> archi</li>
<li> layers (i layers contenenti gli oggetti vengono convertiti in gruppi FreeCAD)</li>
<li> testi e testi multipli (mtexts)</li>
<li> dimensioni</li>
<li> blocchi (solo la geometria; i testi, le dimensioni e gli attributi all'interno di blocchi sono ignorati)</li>
<li> punti <span style="font-size:x-small;"><a href="https://www.freecadweb.org/wiki/index.php?title=Release_notes_0.13/it" class="mw-redirect" title="Release notes 0.13/it">disponibile dalla versione 0.13</a></span></li></ul>
<ul><li> linee guida <span style="font-size:x-small;"><a href="https://www.freecadweb.org/wiki/index.php?title=Release_notes_0.13/it" class="mw-redirect" title="Release notes 0.13/it">disponibile dalla versione 0.13</a></span></li></ul>
<p><br />
Le altre entità DXF attualmente non sono importate perché in FreeCAD non vi è alcun oggetto corrispondente. Appena saranno implementate nuove funzionalità, sarà possibile importare anche altri tipi di entità.
</p>
<h3><span class="mw-headline" id="Installazione_delle_librerie">Installazione delle librerie</span></h3>
<p><b>Attenzione</b>:  Per motivi di licenza, le librerie di importazione e di esportazione DXF non fanno più parte del codice sorgente di FreeCAD. Per questo motivo, esse devono essere installate personalmente dall'utente, dopo aver installato FreeCAD. C'è un modo che consente a FreeCAD di installarle automaticamente, altrimenti è possibile farlo manualmente.
</p>
<h4><span class="mw-headline" id="Installazione_automatica">Installazione automatica</span></h4>
<p>Dalla versione 0.15, per fare in modo che FreeCAD si prenda cura di scaricare e installare automaticamente le librerie è sufficiente attivare l'ambiente Draft poi aprire il menu  Modifica-&gt; Preferenze -&gt; Importa/Esporta -&gt; DXF/DWG e selezionare la funzione "Consenti a FreeCAD di scaricare automaticamente le librerie DXF".
</p><p>Per le versioni precedenti, le librerie devono essere installate manualmente.
</p>
<h4><span class="mw-headline" id="Installazione_manuale">Installazione manuale</span></h4>
<p>Le librerie devono essere scaricate da <a rel="nofollow" class="external free" href="https://github.com/yorikvanhavre/Draft-dxf-importer">https://github.com/yorikvanhavre/Draft-dxf-importer</a>
</p><p>Il tutorial <a href="https://www.freecadweb.org/wiki/index.php?title=Dxf_Importer_Install/it" title="Dxf Importer Install/it">Installare l'importatore Dxf</a> è una guida passo-passo molto completa che descrive i passaggi necessari.
</p>
<h3><span class="mw-headline" id="Importazione">Importazione</span></h3>
<p>Funziona allo stesso modo di <i>Apertura</i>, ma aggiunge il contenuto del file DXF nel documento attivo, invece di creare un nuovo documento.
</p><p>Tutorial: <a href="https://www.freecadweb.org/wiki/index.php?title=Dxf_Importer_Install/it" title="Dxf Importer Install/it">Installare l'importatore DXF</a>
</p>
<h3><span class="mw-headline" id="Esportazione">Esportazione</span></h3>
<p>Il file DXF esportato è compatibile con le versioni Autocad 12 e successive, pertanto si dovrebbe poterlo aprire con qualsiasi applicazione che supporti il formato DXF.
Attualmente si possono esportare i seguenti oggetti FreeCAD:
</p>
<ul><li> linee e spezzate (polilinee)</li>
<li> archi e circonferenze</li>
<li> testi</li>
<li> i colori sono mappati dai colori RGB degli oggetti secondo l'indice dei colori di autocad (ACI). Il nero è sempre "da layer"</li>
<li> i layers sono mappati dai nomi dei gruppi. Quando i gruppi sono nidificati, il gruppo più interno attribuisce il nome al livello (layer)</li>
<li> le dimensioni, che vengono esportate con dimstyle "Standard"</li></ul>
<h3><span class="mw-headline" id="Preferenze">Preferenze</span></h3>
<p>Nella scheda delle <a href="https://www.freecadweb.org/wiki/index.php?title=Draft_Preferences/it" title="Draft Preferences/it">Preferenze</a> (menu Modifica -&gt; Preferenze -&gt; Draft) si possono specificare i seguenti parametri di importazione:
</p>
<ul><li> Stile di importazione: consente di scegliere il modo in cui gli oggetti del file DXF devono essere disegnati in FreeCAD. È possibile scegliere tra:
<ul><li> Nessuno: questo è il modo più veloce, non c'è conversione, tutti gli oggetti sono di colore nero con larghezza 2px (default FreeCAD)</li>
<li> Usa colore e larghezza di linea predefiniti: tutti gli oggetti DXF importati hanno larghezza di linea e colore secondo le impostazioni attive della barra dei comandi del modulo Draft</li>
<li> Colore e larghezza di linea originali: gli oggetti mantengono il colore e la larghezza di linea (se specificata) che hanno nel file DXF</li>
<li> Spessori di linea e traduzione colori: quando si seleziona questa opzione, viene utilizzata l'opzione <i>File di mappatura</i> sottostante.</li></ul></li>
<li> File di mappatura del colore: questa consente di specificare un file di mappa da utilizzare per tradurre i colori e lo spessore di linea del DXF, nello stesso modo di come funziona uno stile di stampa in Autocad. Il file di mappa deve essere un file di testo tabulato. C'è una utility gratuita chiamata  <a rel="nofollow" class="external text" href="http://www.noliturbare.com/TablePrintGUI.php">Plot style viewer</a> che può convertire i file CTB o STB di Autocad (stili di stampa) in file tabulati utilizzabili in FreeCAD. In alternativa, si possono usare i <a href="https://www.freecadweb.org/wiki/index.php?title=Draft_mapping_files/it" title="Draft mapping files/it">file di mappatura</a> autoprodotti.</li>
<li> Importazione dei testi: questo consente di specificare se si desidera importare i testi DXF e le dimensioni oppure no. Molti testi possono appesantire il proprio lavoro in FreeCAD, per cui a volte questa opzione risulta utile.</li>
<li> Importare oggetti di presentazione: Attivare questa opzione se si desidera importare oggetti nel formato carta. Essi vengono uniti nello stesso documento con gli oggetti del modello formato spazio.</li></ul>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Draft_DXF/it&amp;oldid=214854">http://www.freecadweb.org/wiki/index.php?title=Draft_DXF/it&amp;oldid=214854</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>