<html><head><title>Draft SVG/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Draft SVG/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p><a href="https://www.freecadweb.org/wiki/index.php?title=File:Screenshot_inkscape.jpg" class="image"><img alt="Screenshot inkscape.jpg" src="Screenshot_inkscape.jpg" width="800" height="448" /></a>
</p>
<div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Aprire"><span class="tocnumber">1</span> <span class="toctext">Aprire</span></a></li>
<li class="toclevel-1 tocsection-2"><a href="#Importare"><span class="tocnumber">2</span> <span class="toctext">Importare</span></a></li>
<li class="toclevel-1 tocsection-3"><a href="#Esportare"><span class="tocnumber">3</span> <span class="toctext">Esportare</span></a></li>
<li class="toclevel-1 tocsection-4"><a href="#Preferenze"><span class="tocnumber">4</span> <span class="toctext">Preferenze</span></a></li>
<li class="toclevel-1 tocsection-5"><a href="#Gestione_delle_Unit.C3.A0"><span class="tocnumber">5</span> <span class="toctext">Gestione delle Unità</span></a></li>
</ul>
</div>

<h3><span class="mw-headline" id="Aprire">Aprire</span></h3>
<p>Questa funzione importa i file SVG come oggetti 2D lavorabili, a differenza del modulo di importazione dell'ambiente <a href="https://www.freecadweb.org/wiki/index.php?title=Drawing_Module/it" title="Drawing Module/it">Drawing</a> che importa i file SVG come semplici disegni su foglio.
Nelle versioni più recenti, in ogni caso, si apre la finestra di dialogo per stabilire se importare il file come disegno oppure come geometria lavorabile. 
</p><p><a href="https://www.freecadweb.org/wiki/index.php?title=File:OpenSVG_Options_it.png" class="image"><img alt="OpenSVG Options it.png" src="OpenSVG_Options_it.png" width="240" height="196" /></a>
</p><p>Esempio di importazione della geometria: 
</p><p><a href="https://www.freecadweb.org/wiki/index.php?title=File:OpenSVG_Geometry_it.png" class="image"><img alt="OpenSVG Geometry it.png" src="OpenSVG_Geometry_it.png" width="630" height="277" /></a>
</p><p>Il comando Apri crea un nuovo documento.
</p><p>In questo momento si possono importare i seguenti oggetti SVG:
</p>
<ul><li> Oggetti PATH </li>
<li> Oggetti LINE</li>
<li> Oggetti RECT</li>
<li> Oggetti CIRCLE</li>
<li> Oggetti ELLIPSE</li>
<li> Oggetti POLYGON</li>
<li> Oggetti POLYLINE</li></ul>
<h3><span class="mw-headline" id="Importare">Importare</span></h3>
<p>Funziona allo stesso modo del comando Apri, ma inserisce gli oggetti nel documento attivo, invece di creare un nuovo documento.
</p>
<h3><span class="mw-headline" id="Esportare">Esportare</span></h3>
<p>In un file SVG si possono esportare i seguenti oggetti:
</p>
<ul><li> Linee e spezzate (polilinee)</li>
<li> Archi e circonferenze</li>
<li> Facce</li>
<li> Testi</li>
<li> Dimensioni</li></ul>
<p>Ricordare che il formato SVG è un formato 2D, quindi si perdono tutte le informazioni sull'asse Z (tutti gli oggetti risultano appiattiti).
</p>
<h3><span class="mw-headline" id="Preferenze">Preferenze</span></h3>
<p>Nella finestra <a href="https://www.freecadweb.org/wiki/index.php?title=Draft_Preferences/it" title="Draft Preferences/it">Preferenze</a> del menu Modifica → Preferenze → Draft → Importa/Esporta si possono specificare i seguenti parametri:
</p>
<ul><li> Importa/Esporta → Importa stile (stile di importazione): Questo consente di scegliere il modo in cui gli oggetti del file svg devono essere  disegnati in FreeCAD. È possibile scegliere tra:
<ul><li> Nessuno: Questo è il modo più veloce, non c'è conversione, tutti gli oggetti sono importati con linee di colore nero di larghezza 2px (default di FreeCAD)</li>
<li> Usa colore e spessore linea predefiniti: Tutti gli oggetti sono importati con larghezza di linea e colori conformi alle impostazioni correnti della barra dei comandi di Draft</li>
<li> Colore e spessore linea originali: Gli oggetti mantengono il colore e la larghezza di linea (se specificata) che hanno nel file svg</li></ul></li>
<li> Importa/Esporta → Esporta Stile: 
<ul><li> Translated: Tutti gli elementi vengono traslati in modo da rendere le loro coordinate positive. Questo agevola la visualizzazione e la stampa. Il sistema di coordinate in uscita NON è coerente tra i singoli elementi esportati.</li>
<li> Raw: Viene conservata la posizione di tutti gli elementi. Questo è pensato per l'utilizzo di CAM ad esempio in PyCAM. I livelli o le sezioni esportate individualmente coincidono.</li></ul></li>
<li> Impostazioni generali → Livello di precisione interno:
<ul><li> Questo valore viene utilizzato per controllare se un segmento di una  'curva di Bezier' deve essere considerato una linea retta. Se si importano dei contorni dettagliati, tipo un testo renderizzato, è possibile aumentare questa impostazione fino a 6. Se si lavora con Inkscape è bene incrementare la precisione nel file SVG. (Inkscape Menu → File → Inkscape Preferences → SVG Output → Numeric Precision).</li></ul></li></ul>
<h3><span class="mw-headline" id="Gestione_delle_Unit.C3.A0">Gestione delle Unità</span></h3>
<p>Quando si esporta, una Unità utente (px) equivale a un millimetro. 
</p><p>Durante l'importazione sono rispettati la larghezza, l'altezza e gli attributi Viewbox. Tutti gli elementi vengono scalati alle loro dimensioni in millimetri, che è l'unità interna di FreeCAD. Se il file SVG non contiene informazioni sulla dimensione fisica, si presuppone di avere  una risoluzione di 90 DPI.
L'utilizzo di unità assolute negli attributi all'interno del SVG è da evitare. Unità relative come em, ex e&#160;% non sono attualmente supportate.
</p><p>L'editor di SVG Inkscape attualmente funziona solo con documenti con 90 DPI. Non importa quale unità è selezionata in Inkscape. In uscita, tutto deve essere considerato convertito in 90 DPI e <b>arrotondato</b> a 6 decimali.
</p><p>Dato che FreeCAD (e lo standard SVG) è agnostico alla precisione di arrotondamento fatta in Inkscape questi valori non sono arrotondati in ingresso. And odd values in millimeter will remain.
</p><p>Se è necessario importare l'SVG senza arrotondamenti, lavorare in Unità utente (px) in Inkscape. La scalatura può essere eseguita dopo l'importazione in FreeCAD o modificando la larghezza, l'altezza e gli attributi Viewbox.
</p>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Draft_SVG/it&amp;oldid=214856">http://www.freecadweb.org/wiki/index.php?title=Draft_SVG/it&amp;oldid=214856</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>