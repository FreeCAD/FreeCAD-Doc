<html><head><title>Feature list/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Feature list/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"></div>
<p>Questa è una lista estesa, ma non completa, delle funzionalità (caratteristiche) già implementate in FreeCAD.
Se siete interessati a conoscere gli sviluppi futuri è possibile consultare il <a href="https://www.freecadweb.org/wiki/index.php?title=Development_roadmap/it" title="Development roadmap/it">Piano di sviluppo</a>.
Per un approccio sommario alle caratteristiche sono anche disponibili gli <a href="https://www.freecadweb.org/wiki/index.php?title=Screenshots/it" title="Screenshots/it">screenshot</a>.
</p>
<div style="clear:right; margin-bottom: .5em; float: right; padding: .5em 0 .8em 1.4em; background: none;"><div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Note_di_sviluppo"><span class="tocnumber">1</span> <span class="toctext">Note di sviluppo</span></a></li>
<li class="toclevel-1 tocsection-2"><a href="#Funzioni_principali"><span class="tocnumber">2</span> <span class="toctext">Funzioni principali</span></a></li>
<li class="toclevel-1 tocsection-3"><a href="#Funzioni_Generali"><span class="tocnumber">3</span> <span class="toctext">Funzioni Generali</span></a></li>
<li class="toclevel-1 tocsection-4"><a href="#Funzioni_in_fase_di_sviluppo"><span class="tocnumber">4</span> <span class="toctext">Funzioni in fase di sviluppo</span></a></li>
<li class="toclevel-1 tocsection-5"><a href="#Ambienti_complementari"><span class="tocnumber">5</span> <span class="toctext">Ambienti complementari</span></a></li>
</ul>
</div>
</div> 
<h2><span class="mw-headline" id="Note_di_sviluppo">Note di sviluppo</span></h2>
<ul><li> <a href="https://www.freecadweb.org/wiki/index.php?title=Release_notes_011/it" title="Release notes 011/it">Note di rilascio della versione 0.11</a> - Marzo 2011</li>
<li> <a href="https://www.freecadweb.org/wiki/index.php?title=Release_notes_012/it" title="Release notes 012/it">Note di rilascio della versione 0.12</a> - Dicembre 2011</li>
<li> <a href="https://www.freecadweb.org/wiki/index.php?title=Release_notes_013/it" title="Release notes 013/it">Note di rilascio della versione 0.13</a> - Gennaio 2013</li>
<li> <a href="https://www.freecadweb.org/wiki/index.php?title=Release_notes_0.14/it" title="Release notes 0.14/it">Note di rilascio della versione 0.14</a> - Marzo 2014</li>
<li> <a href="https://www.freecadweb.org/wiki/index.php?title=Release_notes_015/it" title="Release notes 015/it">Note di rilascio della versione 0.15</a> - Marzo 2015</li>
<li> <a href="https://www.freecadweb.org/wiki/index.php?title=Release_notes_0.16/it" title="Release notes 0.16/it">Note di rilascio della versione 0.16</a> - Aprile 2016</li>
<li> <a href="https://www.freecadweb.org/wiki/index.php?title=Release_notes_0.17/it" title="Release notes 0.17/it">Note di rilascio della versione 0.17</a> - Aprile 2018</li></ul>
<h2><span class="mw-headline" id="Funzioni_principali">Funzioni principali</span></h2>
<ul><li> <div class="floatleft"><a href="https://www.freecadweb.org/wiki/index.php?title=File:Feature1.jpg" class="image"><img alt="Feature1.jpg" src="Feature1.jpg" width="64" height="64" /></a></div> Un <b>kernel geometrico</b> (nucleo) basato su <a rel="nofollow" class="external text" href="http://it.wikipedia.org/wiki/Open_CASCADE_Technology">OpenCasCade</a> permette operazioni complesse su profili di varia natura, anche molto articolati. È presente il supporto nativo al <a rel="nofollow" class="external text" href="http://it.wikipedia.org/wiki/B-Rep">BREP</a>, alle curve e alle superfici <a rel="nofollow" class="external text" href="http://it.wikipedia.org/wiki/NURBS">NURBS</a>, una vasta gamma di entità geometriche, di operazioni booleane e raccordi, e il supporto interno per i file STEP e IGES. <div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature3.jpg" class="image"><img alt="Feature3.jpg" src="Feature3.jpg" width="64" height="64" /></a></div> Un <b>modellatore interamente parametrico</b>. Tutti gli oggetti di FreeCAD sono nativamente parametrici, il che significa che la loro forma può essere basata sulle <a href="https://www.freecadweb.org/wiki/index.php?title=Property/it" title="Property/it">proprietà</a> e, quando dipendono da altri oggetti, se subiscono delle modifiche possono essere ricalcolati a richiesta, e registrati dall'albero delle operazioni annulla o ripeti. Possono essere aggiunti facilmente nuovi tipi di oggetti, anche quelli <a href="https://www.freecadweb.org/wiki/index.php?title=Scripted_objects/it" title="Scripted objects/it">completamente programmati in Python</a><div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature4.jpg" class="image"><img alt="Feature4.jpg" src="Feature4.jpg" width="64" height="64" /></a></div> Una <b>architettura modulare</b> permette di estendere le funzioni del programma attraverso l'utilizzo dei plugins. Queste estensioni possono essere complesse, come sono le intere nuove applicazioni programmate in C++ o essere semplici, come gli <a href="https://www.freecadweb.org/wiki/index.php?title=Power_users_hub/it" title="Power users hub/it">script Python</a> o le <a href="https://www.freecadweb.org/wiki/index.php?title=Macros/it" title="Macros/it">macro</a> auto-registrate. Attraverso l'utilizzo della riga di comando integrata nella GUI, è possibile accedere praticamente a tutte le funzionalità del software per mezzo di semplici comandi <b>Python</b>. Si possono <a href="https://www.freecadweb.org/wiki/index.php?title=Topological_data_scripting/it" title="Topological data scripting/it">creare e/o modificare oggetti geometrici</a>, interagire con <a href="https://www.freecadweb.org/wiki/index.php?title=Scenegraph/it" title="Scenegraph/it">l'ambiente di lavoro</a> o addirittura <a href="https://www.freecadweb.org/wiki/index.php?title=PySide/it" title="PySide/it">personalizzare l'interfaccia grafica</a> del programma. <div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature5.jpg" class="image"><img alt="Feature5.jpg" src="Feature5.jpg" width="64" height="64" /></a></div> È possibile importare ed esportare molti dei <b>formati standard</b> di rappresentazione 3D, come ad esempio: <a rel="nofollow" class="external text" href="http://en.wikipedia.org/wiki/ISO_10303">STEP</a>, <a rel="nofollow" class="external text" href="http://en.wikipedia.org/wiki/IGES">IGES</a>, <a rel="nofollow" class="external text" href="http://en.wikipedia.org/wiki/Obj">OBJ</a>, <a rel="nofollow" class="external text" href="http://en.wikipedia.org/wiki/STL_%28file_format%29">STL</a>, <a rel="nofollow" class="external text" href="http://en.wikipedia.org/wiki/Dxf">DXF</a>, <a rel="nofollow" class="external text" href="http://en.wikipedia.org/wiki/Svg">SVG</a>, <a rel="nofollow" class="external text" href="http://en.wikipedia.org/wiki/STL_(file_format)">STL</a>, <a rel="nofollow" class="external text" href="http://en.wikipedia.org/wiki/COLLADA">DAE</a>, <a rel="nofollow" class="external text" href="http://en.wikipedia.org/wiki/Industry_Foundation_Classes">IFC</a> oppure <a rel="nofollow" class="external text" href="http://people.sc.fsu.edu/~jburkardt/data/off/off.html">OFF</a>, <a rel="nofollow" class="external text" href="http://en.wikipedia.org/wiki/NASTRAN">NASTRAN</a>, <a rel="nofollow" class="external text" href="http://en.wikipedia.org/wiki/VRML">VRML</a>, oltre al formato nativo di FreeCAD <a href="https://www.freecadweb.org/wiki/index.php?title=Fcstd_file_format/it" class="mw-redirect" title="Fcstd file format/it">Fcstd</a>. Il livello di compatibilità tra FreeCAD e un formato di file specifico è variabile, dipende dal modulo che lo implementa.<div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature7.jpg" class="image"><img alt="Feature7.jpg" src="Feature7.jpg" width="64" height="64" /></a></div> Un ambiente di <a href="https://www.freecadweb.org/wiki/index.php?title=Sketcher_Workbench/it" title="Sketcher Workbench/it">sketch</a> dotato di strumenti per disegnare sagome in 2D vincolate. Questa funzionalità permette di vincolare in diversi modi le geometrie tracciate e poi di utilizzarle come base per la costruzione delle forme 3D.<div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature9.jpg" class="image"><img alt="Feature9.jpg" src="Feature9.jpg" width="64" height="64" /></a></div> Un modulo di <a href="https://www.freecadweb.org/wiki/index.php?title=Robot_Module/it" class="mw-redirect" title="Robot Module/it">simulazione robotica</a> con il quale studiare i movimenti e le traiettorie del manipolatore. È disponibile una interfaccia grafica di questo modulo che permette di manovrare i vari elementi del modello 3D in modo semplice e intuitivo.<div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature8.jpg" class="image"><img alt="Feature8.jpg" src="Feature8.jpg" width="64" height="64" /></a></div> Un nuovo modulo comodo per creare <a href="https://www.freecadweb.org/wiki/index.php?title=TechDraw_Module/it" title="TechDraw Module/it">fogli di disegno tradizionali</a> con opzioni come viste di dettagli, sezioni trasversali, quotatura e altre, che consente di inserire delle viste 2D dei modelli 3D su un foglio. Questo modulo produce quindi fogli SVG o PDF pronti per l'esportazione. Esiste ancora il vecchio modulo <a href="https://www.freecadweb.org/wiki/index.php?title=Drawing_Module/it" title="Drawing Module/it">Drawing</a> con i suoi scarni comandi Gui, ma una potente funzionalità Python.<div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature-raytracing.jpg" class="image"><img alt="Feature-raytracing.jpg" src="Feature-raytracing.jpg" width="64" height="64" /></a></div> Un modulo dedicato al <a href="https://www.freecadweb.org/wiki/index.php?title=Raytracing_Module/it" title="Raytracing Module/it">rendering</a> per mezzo del quale si possono esportare i modelli 3D ed effettuare renderizzazioni con software di terze parti. Al momento è pienamente supportato solo <a rel="nofollow" class="external text" href="http://it.wikipedia.org/wiki/POV-Ray">POV-Ray</a>.<div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature-arch.jpg" class="image"><img alt="Feature-arch.jpg" src="Feature-arch.jpg" width="64" height="64" /></a></div> Inoltre, è stato avviato lo sviluppo di un modulo di <a href="https://www.freecadweb.org/wiki/index.php?title=Arch_Module/it" title="Arch Module/it">architettura</a> compatibile con il modello <a rel="nofollow" class="external text" href="http://it.wikipedia.org/wiki/Building_Information_Modeling">BIM</a> e compatibile con l'<a rel="nofollow" class="external text" href="http://en.wikipedia.org/wiki/Industry_Foundation_Classes">IFC</a>. Le caratteristiche di questo modulo sono ancora in via di definizione e sono discusse dalla comunità in <a rel="nofollow" class="external text" href="http://forum.freecadweb.org/viewtopic.php?f=10&amp;t=821">questa pagina</a> del forum.<div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature-CAM.jpg" class="image"><img alt="Feature-CAM.jpg" src="Feature-CAM.jpg" width="64" height="64" /></a></div> Un <a href="https://www.freecadweb.org/wiki/index.php?title=Path_Workbench/it" title="Path Workbench/it">modulo Path</a>  dedicato alle lavorazioni meccaniche, come la fresatura (CAM), in grado di produrre, visualizzare e modificare il <a rel="nofollow" class="external text" href="http://en.wikipedia.org/wiki/G-code">Codice G</a>. <div style="clear:both"></div></li></ul>
<p><br />
</p>
<ul><li> <div class="floatleft"><a href="https://www.freecadweb.org/wiki/index.php?title=File:Feature_spreadsheet.png" class="image"><img alt="Feature spreadsheet.png" src="Feature_spreadsheet.png" width="64" height="64" /></a></div> Il <a href="https://www.freecadweb.org/wiki/index.php?title=Spreadsheet_Workbench/it" title="Spreadsheet Workbench/it">foglio di calcolo integrato</a> e un <a href="https://www.freecadweb.org/wiki/index.php?title=Expressions/it" title="Expressions/it">parser delle espressioni</a> per guidare i modelli basati su formule o recuperare dati dai modelli.<div style="clear:both"></div></li></ul>
<p><br />
</p>
<h2><span class="mw-headline" id="Funzioni_Generali">Funzioni Generali</span></h2>
<ul><li><b>FreeCAD è multipiattaforma</b>. È in grado di funzionare esattamente allo stesso modo su piattaforme Microsoft Windows®, Linux e macOS®.</li></ul>
<ul><li> <b>FreeCAD ha una interfaccia grafica completa </b>basata sulla famosa piattaforma <a rel="nofollow" class="external text" href="http://www.qtsoftware.com/">Qt</a> e una interfaccia di visualizzazione 3D basata su <a rel="nofollow" class="external text" href="http://en.wikipedia.org/wiki/Open_Inventor">Open Inventor</a> che garantisce un rendering rapido e permette di accedere facilmente alle varie proiezioni della scena.</li></ul>
<ul><li> <b>FreeCAD funziona anche tramite riga di comando</b>, con il minimo utilizzo di memoria. Utilizzando questa modalità, FreeCAD si avvia senza la <a rel="nofollow" class="external text" href="http://it.wikipedia.org/wiki/Interfaccia_grafica">GUI</a>, ma dispone comunque di tutte le sue funzioni, anche di quelle più avanzate. In questo modo, può essere utilizzato come server per generare contenuti utilizzati in altre applicazioni.</li></ul>
<ul><li> <b>FreeCAD può essere importato come un <a href="https://www.freecadweb.org/wiki/index.php?title=Embedding_FreeCAD/it" title="Embedding FreeCAD/it">modulo Python</a></b> all'interno di altre applicazioni in grado di gestire script in questo linguaggio, oppure direttamente all'interno di una console Python. In questa modalità la GUI non viene caricata, ma è comunque possibile utilizzare tutti gli strumenti di modellazione geometrica come se si stesse agendo da riga di comando.</li></ul>
<ul><li> <b>Concepito in Ambienti</b>: nell'interfaccia di FreeCAD gli strumenti sono raggruppati all'interno di <a href="https://www.freecadweb.org/wiki/index.php?title=Workbenches/it" title="Workbenches/it">workbenches</a> (ambienti di lavoro). Questo permette che vengano visualizzati soltanto gli strumenti necessari all'azione specifica che si deve compiere, ottenendo un'area di lavoro pulita, facile da gestire e veloce da caricare.</li></ul>
<ul><li> <b>Struttura a plugins e moduli per il caricamento ritardato di funzioni e dati</b>. FreeCAD è formato da una struttura di base, il suo "cuore", e da numerosi moduli che vengono avviati solo quando sono necessari. Questo permette di aggiungere o rimuovere funzionalità, attraverso i moduli, anche ad una installazione preesistente.</li></ul>
<ul><li> <b>Gestione parametrica degli oggetti</b>. In un documento di FreeCAD tutti gli oggetti vengono definiti tramite parametri. Questi parametri sono modificabili a piacere e gli effetti delle modifiche sono visibili in tempo reale. Vengono memorizzate anche le relazioni che intercorrono tra i vari oggetti, quindi modificando un oggetto vengono modificati automaticamente tutti quelli collegati.</li></ul>
<ul><li> <b>Geometrie primitive</b> costruite per via <b>parametrica</b> come, ad esempio, cubi e parallelepipedi, sfere, cilindri, coni, figure toroidali ecc.</li></ul>
<ul><li> Operazioni di <b>modifica grafica</b> come traslazione, rotazione,  scalatura, specularità, offset (triviali o di tipo <a rel="nofollow" class="external text" href="https://www.researchgate.net/publication/240754626_Self-intersection_Removal_in_Triangular_Mesh_Offsetting">Jung/Shin/Choi</a>) e anche trasformazione della forma,  in qualsiasi piano dello spazio 3D.</li></ul>
<ul><li> <b><a rel="nofollow" class="external text" href="http://en.wikipedia.org/wiki/Constructive_solid_geometry">Operazioni booleane (en)</a></b> di costruzione di solidi geometrici quali Unione, Differenza e Intersezione.</li></ul>
<ul><li> Creazione grafica di <b>geometrie semplici</b> come linee, rettangoli, b-spline, archi circolari o ellittici, spezzate in ogni piano dello spazio 3D.</li></ul>
<ul><li> Modellazione lineare o rivolutiva di <b>estrusioni</b>, <b>sezioni</b> e <b>raccordi</b>.</li></ul>
<ul><li> Elementi topologici quali <b>vertici, spigoli, contorni</b> e <b>piani</b> facilmente ottenibili anche tramite <a href="https://www.freecadweb.org/wiki/index.php?title=Scripting/it" class="mw-redirect" title="Scripting/it">script Python</a>.</li></ul>
<ul><li> <b>Strumenti per il test e la correzione</b> di oggetti mesh: solid test, non-two-manifolds test, self-intersection test, hole-filling e uniform-orientation.</li></ul>
<ul><li> <b>Annotazioni</b> come testi o dimensioni</li></ul>
<ul><li> <b>Strumento annulla/ripristina</b>: tutto si può annullare o ripristinare tramite l'accesso diretto allo storico delle azioni. In questo modo è possibile annullare più modifiche contemporaneamente.</li></ul>
<ul><li> <b>Gestione delle modifiche</b>: lo storico annulla/ripristina conserva le informazioni sulle modifiche globali e non sulla singola azione, così ogni singolo strumento può gestire esattamente ciò che deve essere annullato o ripristinato.</li></ul>
<ul><li> <b>Strumento di sviluppo di <a href="https://www.freecadweb.org/wiki/index.php?title=Scripting/it" class="mw-redirect" title="Scripting/it">script</a> integrato</b>: FreeCAD fornisce un interprete <a rel="nofollow" class="external text" href="http://www.python.org/">Python</a> integrato nel programma e delle API che coprono la quasi totalità del programma, come ad esempio l'interfaccia, la geometria e la visualizzazione 3D. L'interprete è in grado di gestire singoli comandi così come interi script complessi. Tutti i moduli possono essere gestiti tramite Python.</li></ul>
<ul><li> <b>Console Python integrata</b> completa della funzione di highlight del codice, dell'auto-completamento e anche del class-browser. I comandi, in python, possono essere inviati direttamente dall'interno del programma e essere eseguiti immediatamente. Questa funzione è molto utile per testare il funzionamento di uno script, ma anche per esplorare i contenuti dei moduli integrati e conoscere a fondo il programma stesso.</li></ul>
<ul><li> <b>Azioni dell'utente registrate nella console</b>: tutto quello che si costruisce in <b>FreeCAD</b> viene tradotto in comandi Python. L'output di tali comandi può essere stampato sulla riga di comando integrata per tenerne nota oppure per essere registrato nelle <a href="https://www.freecadweb.org/wiki/index.php?title=Macros/it" title="Macros/it">macro</a> .</li></ul>
<ul><li> <b>Registrazione e editazione di macro.</b>: I comandi Python generati quando l'utente manipola l'interfaccia possono essere registrati, modificati, se necessario, e salvati per essere poi riprodotti in seguito.</li></ul>
<ul><li> <b>Formato di salvataggio parametrico</b>: I documenti FreeCAD vengono salvati con estensione <a href="https://www.freecadweb.org/wiki/index.php?title=Fcstd_file_format/it" class="mw-redirect" title="Fcstd file format/it">.fcstd</a> e contengono numerose informazioni come ad esempio la geometria, gli script e le anteprime. Il file .fcstd è di per sé un contenitore zip, quindi un file di FreeCAD salvato è già stato compresso.</li></ul>
<ul><li> <b>G.U.I. completamente personalizzabile</b>. L'interfaccia di FreeCAD è basata su <a rel="nofollow" class="external text" href="http://www.qtsoftware.com">Qt</a> ed è completamente configurabile tramite l'interprete Python. Oltre alle funzioni standard definite nel software, si ha a disposizione la potenze e la versatilità dell'intero framework Qt, il quale permette di aggiungere, spostare, agganciare oppure eliminare i widgets dall'area di lavoro.</li></ul>
<ul><li> <b>Thumbnailer</b> (per ora disponibile solo su piattaforme GNU/Linux): le icone dei documenti salvati in formato <a href="https://www.freecadweb.org/wiki/index.php?title=Fcstd_file_format/it" class="mw-redirect" title="Fcstd file format/it">.fcstd</a> forniscono una comoda anteprima del loro contenuto in molte applicazioni di gestione dei file, come Nautilus di Gnome, rendendo facile individuare i propri elaborati.</li></ul>
<ul><li> <b>Un installer MSI modulare</b> garantisce una installazione flessibile in ambienti Microsoft Windows®. Sono disponibili anche dei pacchetti specifici per Ubuntu.</li></ul>
<h2><span class="mw-headline" id="Funzioni_in_fase_di_sviluppo">Funzioni in fase di sviluppo</span></h2>
<ul><li> <div class="floatleft"><a href="https://www.freecadweb.org/wiki/index.php?title=File:Feature-assembly.jpg" class="image"><img alt="Feature-assembly.jpg" src="Feature-assembly.jpg" width="64" height="64" /></a></div> Un modulo di <a href="https://www.freecadweb.org/wiki/index.php?title=Assembly_project/it" title="Assembly project/it">Assemblaggio</a> che permetta di lavorare contemporaneamente su diverse forme, documenti, file e relazioni...</li></ul>
Questo modulo è attualmente in fase di progettazione.<div style="clear:both"></div>
<p><br />
</p>
<h2><span class="mw-headline" id="Ambienti_complementari">Ambienti complementari</span></h2>
<p>Alcuni utenti esperti hanno creato vari <a href="https://www.freecadweb.org/wiki/index.php?title=External_workbenches/it" title="External workbenches/it">ambienti complementari</a> personalizzati.
</p><p><br />
</p>




</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Feature_list/it&amp;oldid=289728">http://www.freecadweb.org/wiki/index.php?title=Feature_list/it&amp;oldid=289728</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>