<html><head><title>Help FreeCAD/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Help FreeCAD/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p>Se FreeCAD piace e si vuole contribuire al suo sviluppo, si possono fare molte cose, anche senza essere programmatori. Infatti ci sono delle cose da fare per tutti: utenti, utenti esperti e sviluppatori:
</p>
<div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Migliorare_la_Documentazione"><span class="tocnumber">1</span> <span class="toctext">Migliorare la Documentazione</span></a></li>
<li class="toclevel-1 tocsection-2"><a href="#Condividere_le_conoscenze_su_FreeCAD"><span class="tocnumber">2</span> <span class="toctext">Condividere le conoscenze su FreeCAD</span></a></li>
<li class="toclevel-1 tocsection-3"><a href="#Tradurre_FreeCAD"><span class="tocnumber">3</span> <span class="toctext">Tradurre FreeCAD</span></a></li>
<li class="toclevel-1 tocsection-4"><a href="#Tradurre_la_documentazione"><span class="tocnumber">4</span> <span class="toctext">Tradurre la documentazione</span></a></li>
<li class="toclevel-1 tocsection-5"><a href="#Divulgare_FreeCAD"><span class="tocnumber">5</span> <span class="toctext">Divulgare FreeCAD</span></a></li>
<li class="toclevel-1 tocsection-6"><a href="#Segnalare_Bug_e_suggerire_nuove_funzionalit.C3.A0"><span class="tocnumber">6</span> <span class="toctext">Segnalare Bug e suggerire nuove funzionalità</span></a></li>
<li class="toclevel-1 tocsection-7"><a href="#Grafica"><span class="tocnumber">7</span> <span class="toctext">Grafica</span></a></li>
<li class="toclevel-1 tocsection-8"><a href="#Programmare.21"><span class="tocnumber">8</span> <span class="toctext">Programmare!</span></a></li>
</ul>
</div>

<h3><span class="mw-headline" id="Migliorare_la_Documentazione">Migliorare la Documentazione</span></h3>
<p>Si può, ad esempio, aiutare a migliorare la documentazione del programma, correggere ed estendere i capitoli esistenti oppure creare delle nuove pagine per spiegare l'utilizzo di una determinata funzione del programma che non è ancora spiegata in nessuna altra pagina. Contribuire al wiki di FreeCAD è facile, la pagina <a href="https://www.freecadweb.org/wiki/index.php?title=Help:Editing/it" title="Help:Editing/it">Editing</a> spiega come iniziare e nella sezione <a href="WikiPages.html" title="WikiPages">WikiPages</a> si trovano le regole da seguire. Per lavorare sulla documentazione è necessario richiedere un account tramite il <a rel="nofollow" class="external text" href="http://forum.freecadweb.org/viewtopic.php?f=21&amp;t=6830">forum</a> oppure attraverso il <a rel="nofollow" class="external text" href="irc://irc.freenode.net/freecad">canale IRC</a> il permesso di editare il wiki che è protetto in scrittura per prevenire lo spamming. Notare che il canale IRC potrebbe non essere così reattivo come il forum.
</p><p>Alcune aree che devono essere ampliate e migliorate sono:
</p>
<ul><li> La sezione <a href="https://www.freecadweb.orgCommand_Reference/it" title="Command Reference/it">Guida ai comandi</a>, in inglese la <a href="/wiki/Command_Reference" title="Command Reference">Command_Reference</a>, che include tutti i <a href="https://www.freecadweb.org/wiki/index.php?title=Command/it" title="Command/it">comandi</a> utilizzabili in FreeCAD, ma molti di questi non hanno ancora una descrizione oppure, se esiste, è molto scarna. Fare riferimento a <a href="WikiPages.html" title="WikiPages">WikiPages</a> per vedere dei validi esempi su come costruire delle adeguate descrizioni.</li>
<li> La sezione dei <a href="https://www.freecadweb.org/wiki/index.php?title=Tutorials/it" title="Tutorials/it">Tutorial</a> che è ancora molto esigua. Quando si sviluppa o si realizza qualcosa di interessante con FreeCAD sarebbe molto utile scrivere una guida e pubblicarla in questo capitolo della documentazione.</li>
<li> Nel <a href="Bugtracker.html" class="mw-redirect" title="Bugtracker">bugtracker</a> di FreeCAD ci sono etichette aperte contrassegnate '<a rel="nofollow" class="external text" href="https://freecadweb.org/tracker/search.php?tag_string=documentation">documentation</a>'  che meritano attenzione.</li></ul>
<h3><span class="mw-headline" id="Condividere_le_conoscenze_su_FreeCAD">Condividere le conoscenze su FreeCAD</span></h3>
<p>La comunità degli utenti di FreeCAD è ancora piccola, ma comprende già diversi utenti avanzati che fanno un lavoro molto importante nel mostrare ai nuovi arrivati ​​come utilizzare il software. Le conoscenze di chi inizia a sentirsi a proprio agio con FreeCAD possono essere molto utili per gli altri, e permettono di contribuire con importanti attività, quali:
</p>
<ul><li> Mostrare il lavoro svolto con FreeCAD nella sezione del <a rel="nofollow" class="external text" href="http://forum.freecadweb.org/viewforum.php?f=24">Users Showcase</a> del forum. Pubblicare delle schermate, o, meglio ancora, allegare anche i file di FreeCAD in modo che gli altri utenti possano esaminarli e capire come è stato realizzato il lavoro.</li>
<li> Registrare dei <a rel="nofollow" class="external text" href="http://www.youtube.com/user/FreeCADNews">video</a> per mostrare il procedimento utilizzato per creare qualcosa di interessante con FreeCAD. I video di solito sono molto utili per descrivere le nuove funzionalità.</li>
<li> Scrivere dei <a rel="nofollow" class="external text" href="http://freecad-tutorial.blogspot.com/">tutorial</a> per descrivere o insegnare qualcosa di utile. È possibile scrivere dei tutorial su un proprio blog, direttamente sul nostro wiki o anche nel forum.</li>
<li> Pubblicare su <a rel="nofollow" class="external text" href="https://plus.google.com/communities/103183769032333474646">FreeCAD Google Plus</a> o su <a rel="nofollow" class="external text" href="https://www.facebook.com/groups/416491481766626">Facebook</a> community.</li></ul>
<h3><span class="mw-headline" id="Tradurre_FreeCAD">Tradurre FreeCAD</span></h3>
<p>Si può <a href="https://www.freecadweb.org/wiki/index.php?title=Localisation/it" title="Localisation/it">tradurre</a> FreeCAD nella propria lingua. Tutte le stringhe di testo del programma possono essere facilmente tradotte. Serve qualcuno che conosca delle altre lingue e che sia disponibile a dare un aiuto! Al momento disponiamo della traduzione in inglese, tedesco e francese. Tutte le traduzioni vengono effettuate on-line in <a rel="nofollow" class="external text" href="http://crowdin.net/project/freecad">crowdin</a>.
</p><p>Per i dettagli sulla traduzione, vedere il  processo di traduzione di FreeCAD Wiki nella pagina <a href="https://www.freecadweb.org/wiki/index.php?title=Localisation/it" title="Localisation/it">Localizzazione</a>
</p>
<h3><span class="mw-headline" id="Tradurre_la_documentazione">Tradurre la documentazione</span></h3>
<p>Tradurre questo wiki della documentazione è facile, il wiki di FreeCAD supporta un plugin traduzione che permette di gestire le traduzioni delle pagine.
</p>
<dl><dd><dl><dd><i>Per la traduzione in italiano si può anche fare riferimento a <a rel="nofollow" class="external text" href="http://forum.freecadweb.org/viewtopic.php?f=10&amp;t=669">questo post</a>.</i></dd></dl></dd></dl>
<p>Per i dettagli sulla traduzione, vedere il  processo di traduzione di FreeCAD Wiki nella pagina <a href="https://www.freecadweb.org/wiki/index.php?title=Localisation/it" title="Localisation/it">Localizzazione</a>
</p><p>Si prega di familiarizzare con la guida di stile <a href="WikiPages.html" title="WikiPages">WikiPages</a>, che include le regole per una buona traduzione.
</p><p>La pagina <a href="https://www.freecadweb.org/wiki/index.php?title=Help:Editing/it" title="Help:Editing/it">Help Editing</a> fornisce alcune informazioni sull'editazione.
</p>
<h3><span class="mw-headline" id="Divulgare_FreeCAD">Divulgare FreeCAD</span></h3>
<ul><li> Si può parlare di FreeCAD a amici e colleghi.</li>
<li> Trovare utilizzi interessanti e "non convenzionali" del programma e documentarli, ed esempio con l'utilizzo degli screenshots. FreeCAD è ancora molto giovane è non tutti sono in grado di capire a prima vista gli scopi per cui può essere utilizzato. Un'immagine vale più di mille parole.</li>
<li> Frequentare il <a rel="nofollow" class="external text" href="http://forum.freecadweb.org/">forum</a> ed aiutare i nuovi utenti con le operazioni di base.</li>
<li> Scrivere dei <a href="https://www.freecadweb.org/wiki/index.php?title=Tutorials/it" title="Tutorials/it">tutorial</a>, registrare dei video, mostrare cosa si può fare con FreeCAD.</li>
<li> Contribuire con i propri disegni, schizzi o estrusioni 3D.</li>
<li> Contribuire a promuovere FreeCAD su GitHub con <a rel="nofollow" class="external text" href="https://help.github.com/articles/be-social/#watch-a-project">'Starring' and 'Watching'</a> the <a rel="nofollow" class="external text" href="https://github.com/FreeCAD/FreeCAD">FreeCAD repository</a> github</li></ul>
<h3><span class="mw-headline" id="Segnalare_Bug_e_suggerire_nuove_funzionalit.C3.A0">Segnalare Bug e suggerire nuove funzionalità</span></h3>
<div class="center"><div class="floatnone"><a href="https://www.freecadweb.org/wiki/index.php?title=File:Bugreport-workflow.png" class="image"><img alt="Bugreport-workflow.png" src="Bugreport-workflow.png" width="871" height="83" /></a></div></div>
<p>Anche se il posto giusto per segnalare i bug confermati e suggerire delle nuove funzionalità è infine il <b><a href="Tracker.html" title="Tracker"> FreeCAD Tracker</a></b>, si prega di inviare sempre prima le segnalazioni di bug e le richieste di nuove funzionalità al Forum degli Help. Per far risparmiare tempo agli sviluppatori (la classificazione, manipolazione e comprensione dei bug possono richiedere molto tempo), e per evitare frustrazioni perché il problema non viene gestito nel modo che si desidera, si prega di leggere quanto segue:
</p>
<ul><li> I bugs e le richieste di caratteristiche (feature) vengono gestiti nello stesso tracker. Basta marcare come "bug" qualcosa che non funziona come dovrebbe oppure come "feature" qualcosa che non c'è, ma si pensa che sarebbe bene avere.</li>
<li> Anche se in origine era possibile presentare le istanze in forma anonima, purtroppo questo ha dovuto essere annullato a causa di spam. Ora, se si desidera creare o modificare le istanze si deve creare un account. Sarete quindi avvisati automaticamente quando qualcuno aggiunge delle note al problema. In molti casi, chi gestisce il bug ha bisogno di maggiori informazioni.</li>
<li> Nel riportare un bug, il punto più importante è quello di consentire agli sviluppatori di riprodurlo. Accertarsi di includere i passaggi esatti necessari per produrre il bug, in modo che altri possano fare la stessa cosa e riprodurlo anche sulla propria macchina. Se lo sviluppatore non può vedere il bug non può risolverlo.</li>
<li> Allegare anche le informazioni che possono aiutare gli sviluppatori a situare il problema, quali il sistema operativo su cui FreeCAD viene eseguito, l'esatta versione di FreeCAD utilizzata e le librerie relative. Si prega di inviare tutti i dati usando la funzione del pulsante "copia negli appunti" nel menu Aiuto -&gt; A proposito di FreeCAD, e di fare questo da entrambi gli ambienti Parte e PartDesign.</li>
<li> Non importa quanto si è sicuri di aver trovato un bug, discutere sempre i bug prima nel <a rel="nofollow" class="external text" href="http://forum.freecadweb.org/viewforum.php?f=3">Help forum</a>.</li>
<li> Prima di avanzare una richiesta di funzionalità discuterne sempre con gli altri utenti nel <a rel="nofollow" class="external text" href="http://forum.freecadweb.org/viewforum.php?f=8">Open discussion forum</a>, così si può presentare una proposta più circostanziata, con più possibilità che uno sviluppatore si interessi alla sua attuazione.</li>
<li> Ricordare che FreeCAD è sviluppato da dei volontari che usano il loro tempo libero per elaborarlo. Anche se tutti fanno del proprio meglio per costruire la migliore applicazione possibile, la segnalazione può essere trattata con priorità bassa, o annullata se non si danno informazioni sufficienti, e la richiesta di funzionalità potrebbe essere posticipata o addirittura rifiutata se nessun sviluppatore è interessato ad attuarla o se essa richiede una quantità esagerata di lavoro.</li></ul>
<h3><span class="mw-headline" id="Grafica">Grafica</span></h3>
<p>Per le linee guida sulla progettazione delle icone per FreeCAD consultare la pagina <a href="https://www.freecadweb.org/wiki/index.php?title=Artwork/it" title="Artwork/it">Artwork</a>.
</p>
<h3><span class="mw-headline" id="Programmare.21">Programmare!</span></h3>
<p>Scrivere del codice per FreeCAD non è difficile, e non serve alcuna autorizzazione, è possibile iniziare subito a lavorare su quello che si desidera, poi <a rel="nofollow" class="external text" href="http://www.freecadweb.org/tracker">presentare una patch</a> oppure richiedere la sua fusione (merge) con un <a rel="nofollow" class="external text" href="https://github.com/FreeCAD">ramo git</a>. Ma per evitare dei problemi si dovrebbe prima soddisfare i seguenti prerequisiti:
</p>
<ul><li> FreeCAD evolve con il proprio ritmo, e ha un team di sviluppatori molto  esiguo. Non abbiamo tutto il tempo che vorremmo dedicare a FreeCAD, e le cose non sono pianificate in anticipo, sono fatte quando qualche sviluppatore le ritiene idonee e quando trova il tempo per farle. Quindi noi non manteniamo un elenco di attività da fare. Spetta all'utente di trovare qualcosa che gli piacerebbe fare, ad esempio, un difetto che desidera correggere, o una piccola funzione che ritiene essere mancante. Il <a rel="nofollow" class="external text" href="http://www.freecadweb.org/tracker">tracker</a> contiene anche alcuni elementi che non sono ancora stati assegnati a nessuno.</li>
<li> Prima di iniziare a scrivere del codice per FreeCAD, è necessario conoscere bene come funziona FreeCAD. Questo sembra ovvio, ma quando non si sa come deve funzionare, non si sa cosa fare o come fare.</li>
<li> Quasi tutto può essere fatto sia in Python o C++. I programmatori lavorano quasi nello stesso modo in entrambi i linguaggi. Anche se avete intenzione di lavorare in codice C++, vi consigliamo di leggere le pagine dedicate agli <a href="https://www.freecadweb.org/wiki/index.php?title=Power_users_hub/it" title="Power users hub/it">utenti avanzati</a>, perché danno una buona panoramica di come funziona FreeCAD.</li>
<li> Se avete intenzione di lavorare in C++, prima accertatevi che sia possibile compilare FreeCAD senza problemi.</li>
<li> Presentarsi agli altri sviluppatori. FreeCAD è prima di tutto un progetto sociale. Nel <a rel="nofollow" class="external text" href="http://forum.freecadweb.org">forum</a> si discute di un sacco di cose prima di implementarle, ed è sempre meglio discutere le proprie idee e dire agli altri cosa si ha intenzione di fare prima di farlo veramente. Abbiamo anche un <a rel="nofollow" class="external text" href="irc://chat.freenode.net/freecad">canale IRC</a>, ma il forum è l'unico luogo dove si possono incontrare tutti gli sviluppatori.</li>
<li> Dal 2016, FreeCAD partecipa anche al <a href="Google_Summer_of_Code.html" class="mw-redirect" title="Google Summer of Code">Google Summer of Code</a>. Se siete interessati a partecipare ad una prossima edizione, controllate in tale pagina quali sono le nostre idee.</li></ul>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Help_FreeCAD/it&amp;oldid=234863">http://www.freecadweb.org/wiki/index.php?title=Help_FreeCAD/it&amp;oldid=234863</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>