<html><head><title>How to install additional workbenches/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>How to install additional workbenches/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><table class="fcinfobox wikitable ct" style="width: 230px; float: right; margin-left: 1em">
<tr>
<td class="ctTitle">
<h3><span class="mw-headline" id="Tutorial"><a href="https://www.freecadweb.org/wiki/index.php?title=File:Base_ExampleCommandModel.png" class="image"><img alt="Base ExampleCommandModel.png" src="32px-Base_ExampleCommandModel.png" width="32" height="30" srcset="/wiki/images/thumb/9/93/Base_ExampleCommandModel.png/48px-Base_ExampleCommandModel.png 1.5x, /wiki/images/9/93/Base_ExampleCommandModel.png 2x" /></a> Tutorial</span></h3>
</td></tr>
<tr>
<th class="ctOdd">Argomento
</th></tr>
<tr>
<td class="ctEven">Programmazione
</td></tr>
<tr>
<th class="ctOdd">Livello di difficoltà
</th></tr>
<tr>
<td class="ctEven">Medio
</td></tr>
<tr>
<th class="ctOdd">Tempo di esecuzione
</th></tr>
<tr>
<td class="ctEven">15 minuti
</td></tr>
<tr>
<th class="ctOdd">Autore
</th></tr>
<tr>
<td class="ctEven"><a href="https://www.freecadweb.org/wiki/index.php?title=User:R-Frank" title="User:R-Frank">r-frank</a>
</td></tr>
<tr>
<th class="ctOdd">Versione di FreeCAD
</th></tr>
<tr>
<td class="ctEven">Tutte
</td></tr>
<tr>
<th class="ctOdd">File di esempio
</th></tr>
<tr>
<td class="ctEven">Nessuno
</td></tr>
<tr>
<td class="ctToc"><br /><div id="toc" class="toc"><div class="toctitle"><h2>Contents</h2></div>
<ul>
<li class="toclevel-1"><a href="#Tutorial"><span class="tocnumber">1</span> <span class="toctext">Tutorial</span></a></li>
<li class="toclevel-1 tocsection-1"><a href="#Descrizione"><span class="tocnumber">2</span> <span class="toctext">Descrizione</span></a></li>
<li class="toclevel-1 tocsection-2"><a href="#Installazione_in_Windows"><span class="tocnumber">3</span> <span class="toctext">Installazione in Windows</span></a></li>
<li class="toclevel-1 tocsection-3"><a href="#Installazione_su_Linux_.28Ubuntu.2FMint.29"><span class="tocnumber">4</span> <span class="toctext">Installazione su Linux (Ubuntu/Mint)</span></a></li>
<li class="toclevel-1 tocsection-4"><a href="#Installazione_su_Mac"><span class="tocnumber">5</span> <span class="toctext">Installazione su Mac</span></a></li>
<li class="toclevel-1 tocsection-5"><a href="#Risoluzione_dei_problemi_generali"><span class="tocnumber">6</span> <span class="toctext">Risoluzione dei problemi generali</span></a></li>
</ul>
</div>

</td></tr></table>
<p><br /> 
</p>
<h2><span class="mw-headline" id="Descrizione">Descrizione</span></h2>
<p>Gli utenti esperti hanno esteso FreeCAD con vari ambienti di lavoro esterni personalizzati, che non sono integrati nel codice sorgente di FreeCAD (non ancora!),
ma che sono facili da implementare in una installazione FreeCAD esistente. Qui sono descritti i metodi di installazione per i diversi sistemi operativi.
</p><p><b>Nota</b> A partire dalla versione 0.17, FreeCAD include un gestore dei componenti aggiuntivi nel menu Strumenti, che consente di installare facilmente una serie di ambienti esterni. Le istruzioni riportate di seguito sono necessarie solo se si sta eseguendo una versione precedente o se si desidera installare un ambiente che non è presente nell'elenco proposto dal manager dei componenti aggiuntivi.
</p>
<h2><span class="mw-headline" id="Installazione_in_Windows">Installazione in Windows</span></h2>
<p><b>Metodo di installazione consigliato</b>
</p><p>Usare <a rel="nofollow" class="external text" href="https://github.com/FreeCAD/FreeCAD-addons">addons-installer da Github</a>.<br />
Durante il Google Summer of Code 2016 lo studente Mandeep Singh ha iniziato a lavorare su una versione migliore<br />
(<a rel="nofollow" class="external text" href="https://github.com/mandeeps708/PluginManager">disponibile qui</a>) ma tale versione necessita di ulteriori lavori prima di poter essere completamente integrata in FreeCAD.<br />
</p><p><b>Metodo di installazione alternativo "Installazione manuale"</b>
</p>
<ul><li>scaricare il workbench da github cliccando sul pulsante “clone or download” sulla pagina GitHub (in alto a destra) e scegliendo "Download ZIP"</li>
<li>decomprimere l'archivio scaricato sul disco rigido locale</li>
<li>all'interno di FreeCAD, individuare il percorso delle macro scegliendo “Modifica &gt; Preferenze &gt; Generale &gt; Macro” e vedere quale è il ”Percorso Macro”</li>
<li>supponendo che il vostro login di Windows sia “User-Name” il percorso predefinito delle macro è “C:\User-Name\Appdata\Roaming\FreeCAD”</li>
<li>all'interno della directory delle macro creare (se non è ancora presente) una cartella chiamata “Mod”</li>
<li>all'interno della cartella Mod creare una cartella con il nome dell'ambiente, ad esempio “Assembly2”</li>
<li>ora spostare i file decompressi e le sottocartelle del Workbench nella cartella dell'ambiente appena creato</li>
<li>ora, dopo il riavvio di FreeCAD si dovrebbe avere una nuova voce nel menu a discesa degli ambienti</li></ul>
<p><b>Raccomandazioni aggiuntive per l'aggiornamento degli ambienti</b>
</p><p>In Windows, durante l'aggiornamento di un ambiente già installato, Windows mantiene il vecchio file .py come .pyc.<br />
Dato che questo può causare dei problemi, si consiglia di disinstallare l'ambiente, riavviare FreeCAD e installare la nuova versione.
</p><p><br />
</p>
<h2><span class="mw-headline" id="Installazione_su_Linux_.28Ubuntu.2FMint.29">Installazione su Linux (Ubuntu/Mint)</span></h2>
<p><b>Metodo di installazione consigliato</b>
</p><p>Aggiungere il <a rel="nofollow" class="external text" href="https://launchpad.net/~freecad-community/+archive/ubuntu/ppa">community-ppa</a> al ppa-manager.<br />
Installare gli ambienti tramite il gestore dei pacchetti synaptic.
</p><p><b>Metodo di installazione alternativo "Installazione via Git"</b>
</p>
<pre>$ sudo apt-get install git python-numpy python-pyside
$ mkdir ~/.FreeCAD/Mod
$ cd ~/.FreeCAD/Mod
$ git clone https://github.com/hamish2014/FreeCAD_assembly2.git </pre>
<p>Ora negli ambienti di FreeCAD ci dovrebbe essere una nuova voce denominata "Assembly 2". Una volta installato, utilizzare git per l'aggiornamento alla versione più recente tramite BASH in questo modo:
</p>
<pre>$ cd ~/.FreeCAD/Mod/FreeCAD_assembly2
$ git pull
$ rm *.pyc </pre>
<p><b>Metodo di installazione alternativo "Installazione manuale"</b>
</p>
<ul><li>scaricare il workbench da github cliccando sul pulsante “clone or download” sulla pagina GitHub (in alto a destra) e scegliendo "Download ZIP"</li>
<li>decomprimere l'archivio scaricato sul disco rigido locale</li>
<li>all'interno di FreeCAD, individuare il percorso delle macro scegliendo “Modifica &gt; Preferenze &gt; Generale &gt; Macro” e vedere quale è il ”Percorso Macro”</li>
<li>Per impostazione predefinita, la directory delle macro è la directory (nascosta) "/.FreeCAD" nella propria home-directory</li>
<li>all'interno della directory delle macro creare (se non è ancora presente) una cartella chiamata “Mod”</li>
<li>all'interno della cartella Mod creare una cartella con il nome dell'ambiente, ad esempio “Assembly2”</li>
<li>ora spostare i file decompressi e le sottocartelle del Workbench nella cartella dell'ambiente appena creato</li>
<li>ora, dopo il riavvio di FreeCAD si dovrebbe avere una nuova voce nel menu a discesa degli ambienti</li></ul>
<h2><span class="mw-headline" id="Installazione_su_Mac">Installazione su Mac</span></h2>
<p><b>Metodo di installazione consigliato</b>
</p><p><br />
<b>Metodo di installazione alternativo “installazione manuale”</b> -  qui una descrizione per l'ambiente "assembly2"
</p>
<ul><li>scaricare il repository git come ZIP</li>
<li>assumendo che FreeCAD sia installato in "/Applications/FreeCAD/v0.15", andare in "/Applications/FreeCAD/v0.15" con il Browser, e selezionare FreeCAD.app</li>
<li>cliccare con il tasto destro del mouse e selezionare "Show Package Contents", appare una nuova scheda denominata "Contents"</li>
<li>fare un singolo clic sulla cartella "Contents" e selezionare la cartella "Mod"</li>
<li>nella cartella "Mod" creare una nuova cartella con il nome "assembly2"</li>
<li>decomprimere il repository scaricato nella cartella "Contents/Mod/assembly2"</li></ul>
<p><br />
Copiare o decomprimere la cartella drawing dimensioning nella directory FreeCAD.app/Contents/Mod
dove FreeCAD.app è la cartella in cui è installato FreeCAD.
</p>
<h2><span class="mw-headline" id="Risoluzione_dei_problemi_generali">Risoluzione dei problemi generali</span></h2>
<ul><li>In Windows non utilizzare i caratteri speciali (ad esempio dieresi tedesca) per il nome utente, altrimenti FreeCAD non riconosce i file e le cartelle nel percorso delle macro</li>
<li>Se è già stato impostato un nome utente con caratteri speciali, creare un nuovo nome utente o puntare il percorso macro a una directory che non utilizzi caratteri speciali</li>
<li>L'ambiente non viene ancora mostrato? In FreeCAD, scegliere “Strumenti &gt; Personalizza &gt; Ambienti” e assicurarsi che non sia impostato su invisibile</li>
<li><b>Nota per gli utenti dei sistemi 32-bit e FreeCAD 0.16.6706</b>. Dopo un tentativo di installazione, gli ambienti aggiuntivi potrebbero non essere disponibili. In questo caso 
<ul><li> tenere aperto il pannello Report mentre si avvia FreeCAD, e leggere l'errore</li>
<li> vedere nel forum questa discussione: <a rel="nofollow" class="external free" href="http://forum.freecadweb.org/viewtopic.php?t=12839#p102933">http://forum.freecadweb.org/viewtopic.php?t=12839#p102933</a></li></ul></li></ul>
<p><br />
</p>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=How_to_install_additional_workbenches/it&amp;oldid=253061">http://www.freecadweb.org/wiki/index.php?title=How_to_install_additional_workbenches/it&amp;oldid=253061</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>