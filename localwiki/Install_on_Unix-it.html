<html><head><title>Install on Unix/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Install on Unix/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p>L'installazione di FreeCAD sui sistemi Linux più noti ora è stata approvata dalla comunità e FreeCAD dovrebbe essere accessibile direttamente tramite il "Gestore dei pacchetti" disponibile nella propria distribuzione. Il team di FreeCAD fornisce inoltre i pacchetti "ufficiali" quando sono rilasciate le nuove versioni, e fornisce i repository PPA sperimentali per testare le ultime caratteristiche sviluppate.
</p><p>Appena terminata l'installazione di FreeCAD, è ora di <a href="https://www.freecadweb.org/wiki/index.php?title=Getting_started/it" title="Getting started/it">iniziare</a>!
</p>
<div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Ubuntu_e_sistemi_basati_su_Ubuntu"><span class="tocnumber">1</span> <span class="toctext">Ubuntu e sistemi basati su Ubuntu</span></a>
<ul>
<li class="toclevel-2 tocsection-2"><a href="#Repository_ufficiale_di_Ubuntu"><span class="tocnumber">1.1</span> <span class="toctext">Repository ufficiale di Ubuntu</span></a></li>
<li class="toclevel-2 tocsection-3"><a href="#Versione_stabile_da_PPA_tramite_GUI"><span class="tocnumber">1.2</span> <span class="toctext">Versione stabile da PPA tramite GUI</span></a></li>
<li class="toclevel-2 tocsection-4"><a href="#Versione_stabile_da_PPA_tramite_console"><span class="tocnumber">1.3</span> <span class="toctext">Versione stabile da PPA tramite console</span></a></li>
<li class="toclevel-2 tocsection-5"><a href="#Versione_daily_da_PPA_tramite_console"><span class="tocnumber">1.4</span> <span class="toctext">Versione daily da PPA tramite console</span></a></li>
</ul>
</li>
<li class="toclevel-1 tocsection-6"><a href="#Debian_e_altri_sistemi_basati_su_Debian"><span class="tocnumber">2</span> <span class="toctext">Debian e altri sistemi basati su Debian</span></a></li>
<li class="toclevel-1 tocsection-7"><a href="#OpenSUSE"><span class="tocnumber">3</span> <span class="toctext">OpenSUSE</span></a></li>
<li class="toclevel-1 tocsection-8"><a href="#Gentoo"><span class="tocnumber">4</span> <span class="toctext">Gentoo</span></a></li>
<li class="toclevel-1 tocsection-9"><a href="#Altri"><span class="tocnumber">5</span> <span class="toctext">Altri</span></a>
<ul>
<li class="toclevel-2 tocsection-10"><a href="#Installazione_manuale_in_sistemi_basati_su_.deb"><span class="tocnumber">5.1</span> <span class="toctext">Installazione manuale in sistemi basati su .deb</span></a></li>
<li class="toclevel-2 tocsection-11"><a href="#Installazione_in_altri_sistemi_Linux.2FUnix"><span class="tocnumber">5.2</span> <span class="toctext">Installazione in altri sistemi Linux/Unix</span></a></li>
<li class="toclevel-2 tocsection-12"><a href="#Installare_le_versioni_per_Windows_in_Linux"><span class="tocnumber">5.3</span> <span class="toctext">Installare le versioni per Windows in Linux</span></a></li>
</ul>
</li>
</ul>
</div>

<h2><span class="mw-headline" id="Ubuntu_e_sistemi_basati_su_Ubuntu">Ubuntu e sistemi basati su Ubuntu</span></h2>
<p>Molte distribuzioni Linux sono basate su Ubuntu e condividono i suoi repository. Per altre varianti ufficiali (Kubuntu, Xubuntu e Lubuntu), ci sono distro non ufficiali come per Linux Mint, Voyager e altri. Le opzioni di installazione riportate in seguito dovrebbero essere compatibili con tali sistemi.
</p>
<h3><span class="mw-headline" id="Repository_ufficiale_di_Ubuntu">Repository ufficiale di Ubuntu</span></h3>
<p>FreeCAD è disponibile nei repository di Ubuntu e può essere installato tramite il Centro Software o tramite il terminale con:
</p>
<pre>sudo apt-get install freecad </pre>
<p>ma è probabile che la versione installata in questo modo non sia aggiornata e non possieda le ultime caratteristiche.  Per ottenere l'ultima versione rilasciata, si prega di utilizzare il PPA.
</p>
<h3><span class="mw-headline" id="Versione_stabile_da_PPA_tramite_GUI">Versione stabile da PPA tramite GUI</span></h3>
<p>Per installare FreeCAD utilizzando il PPA dall'interfaccia grafica, si prega di seguire queste istruzioni. La comunità FreeCAD fornisce un <a rel="nofollow" class="external text" href="https://launchpad.net/~freecad-maintainers/+archive/freecad-stable">PPA repository on Launchpad</a> con l'ultima versione di FreeCAD stabile. 
</p><p>È necessario aggiungere alle Sorgenti software del sistema il seguente PPA. Per farlo aprire il Software Centre&gt; Modifica Sorgenti&gt; Software&gt; Altro software. Fare clic su Aggiungi e copiare e incollare il codice sottostante:
</p>
<pre>ppa:freecad-maintainers/freecad-stable </pre>
<p>Aggiornare le sorgenti del software, se richiesto. Ora, è possibile trovare ed installare l'ultima versione stabile di FreeCAD da Ubuntu Software Center.
</p><p>Per avere ulteriori informazioni sui PPA, cliccare qui: <a rel="nofollow" class="external text" href="https://help.ubuntu.com/community/PPA">Definition of PPA (Personal Package Archive) on help.ubuntu.com</a>.
</p>
<h3><span class="mw-headline" id="Versione_stabile_da_PPA_tramite_console">Versione stabile da PPA tramite console</span></h3>
<p>Digitare (o copia-incolla) questi comandi in una console per aggiungere il PPA e installare FreeCAD con la sua documentazione:
</p><p>Per il PPA <b>"stable"</b>
</p>
<pre>sudo add-apt-repository ppa:freecad-maintainers/freecad-stable </pre>
<p>Non dimenticare di recuperare l'elenco aggiornato dei pacchetti: 
</p>
<pre>sudo apt-get update </pre>
<p>Update sincronizza il proprio elenco dei pacchetti con quelli disponibili sul server.
</p><p>Poi, installare FreeCAD con la sua documentazione:
</p>
<pre>sudo apt-get install freecad freecad-doc &amp;&amp; sudo apt-get upgrade </pre>
<p>Upgrade scarica e installa la versione più recente dei pacchetti dei programmi installati. Viene applicato a tutti i software installati sul computer.
</p><p>Per avviare la versione stabile di FreeCAD eseguire questo comando:
</p>
<pre>freecad </pre>
<h3><span class="mw-headline" id="Versione_daily_da_PPA_tramite_console">Versione daily da PPA tramite console</span></h3>
<p>Se si desidera installare l'ultima versione instabile di FreeCAD, utilizzare il PPA denominato <b>"freecad-daily"</b> <a rel="nofollow" class="external text" href="https://launchpad.net/~freecad-maintainers/+archive/freecad-daily">repositorio PPA su Launchpad</a>. In questo modo è possibile accedere alla versione più evoluta di FreeCAD. Questo PPA viene compilato automaticamente tutti i giorni dal ramo master del repositorio ufficiale di FreeCAD. Di solito contiene numerose correzioni di bug e gli ultimi aggiornamenti di funzionalità.
</p><p>Per il PPA <b>"daily"</b>
</p>
<pre>sudo add-apt-repository ppa:freecad-maintainers/freecad-daily
sudo apt-get update
sudo apt-get install freecad-daily &amp;&amp; sudo apt-get upgrade </pre>
<p>Per avviare la versione daily build di FreeCAD eseguire questo comando&#160;:
</p>
<pre>freecad-daily </pre>
<h2><span class="mw-headline" id="Debian_e_altri_sistemi_basati_su_Debian">Debian e altri sistemi basati su Debian</span></h2>
<p>A partire da Debian Lenny, FreeCAD è disponibile direttamente nei repository di software Debian e può essere installato tramite Synaptic o semplicemente con:
</p>
<pre>sudo apt-get install freecad </pre>
<h2><span class="mw-headline" id="OpenSUSE">OpenSUSE</span></h2>
<p>FreeCAD si installa normalmente con:
</p>
<pre>zypper install FreeCAD </pre>
<h2><span class="mw-headline" id="Gentoo">Gentoo</span></h2>
<p>FreeCAD si può costruire/installare semplicemente eseguendo:
</p>
<pre>emerge freecad </pre>
<h2><span class="mw-headline" id="Altri">Altri</span></h2>
<p>Se scoprite che il vostro sistema è dotato di FreeCAD, ma in questa pagina non è documentato, per favore comunicatelo tramite il  <a rel="nofollow" class="external text" href="http://forum.freecadweb.org/viewforum.php?f=21">forum</a>!
</p><p>Sulla rete sono disponibili diversi pacchetti alternativi non ufficiali di FreeCAD, ad esempio per sistemi come Slackware o Fedora. Una ricerca in rete può dare rapidamente buoni risultati.
</p>
<h3><span class="mw-headline" id="Installazione_manuale_in_sistemi_basati_su_.deb">Installazione manuale in sistemi basati su .deb</span></h3>
<p>Se per qualche motivo non è possibile utilizzare uno dei metodi di cui sopra, si può sempre scaricare uno dei pacchetti .deb disponibili nella pagina <a href="Download.html" title="Download">Download</a>. 
</p><p>Dopo aver scaricato la versione .deb corrispondente al proprio sistema, se è installato il pacchetto <a href="http://en.wikipedia.org/wiki/Debian#GDEBI" class="extiw" title="wikipedia:Debian">Gdebi</a> (di solito lo è), basta spostarsi nella cartella del file scaricato e fare doppio clic su di esso. Le dipendenze necessarie sono installate automaticamente dal gestore del sistema. In alternativa è possibile installare il pacchetto dal terminale; spostarsi nella cartella che contiene il file e digitare:
</p>
<pre>sudo dpkg -i Name_of_your_FreeCAD_package.deb </pre>
<p>sostituendo a Name_of_your_FreeCAD_package.deb il nome del file scaricato
</p><p>Terminata l'installazione di FreeCAD, nella sezione "Grafica" del Menu Start viene aggiunta l'icona per avviarlo.
</p>
<h3><span class="mw-headline" id="Installazione_in_altri_sistemi_Linux.2FUnix">Installazione in altri sistemi Linux/Unix</span></h3>
<p>Purtroppo, al momento, nessun pacchetto precompilato è disponibile per altri sistemi Linux / Unix, quindi è necessario <a href="CompileOnUnix.html" title="CompileOnUnix">compilare FreeCAD</a> da soli.
</p>
<h3><span class="mw-headline" id="Installare_le_versioni_per_Windows_in_Linux">Installare le versioni per Windows in Linux</span></h3>
<p>Vedere la pagina <a href="https://www.freecadweb.org/wiki/index.php?title=Install_on_Windows/it" title="Install on Windows/it">Installazione in Windows</a>.
</p>

</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Install_on_Unix/it&amp;oldid=277328">http://www.freecadweb.org/wiki/index.php?title=Install_on_Unix/it&amp;oldid=277328</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>