<html><head><title>Install on Windows/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Install on Windows/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p>Il modo più semplice per installare FreeCAD su Windows è quello di scaricare il sottostante programma di installazione.
</p><p><a href="https://www.freecadweb.org/wiki/index.php?title=File:Windows.png" class="image"><img alt="Windows.png" src="Windows.png" width="32" height="32" /></a> <a rel="nofollow" class="external text" href="https://github.com/FreeCAD/FreeCAD/releases/download/0.16/FreeCAD.0.16.6706.f86a4e4-WIN-x86-installer.exe">Windows</a> <small>32 bits </small>
</p><p><a href="https://www.freecadweb.org/wiki/index.php?title=File:Windows.png" class="image"><img alt="Windows.png" src="Windows.png" width="32" height="32" /></a> <a rel="nofollow" class="external text" href="https://github.com/FreeCAD/FreeCAD/releases/download/0.16.6712/FreeCAD-0.16.6712_x64_setup.exe">Windows</a> <small>64 bits</small>
</p><p><br />
Dopo aver scaricato il file .msi (Microsoft Installer), è sufficiente fare doppio clic su di esso per avviare il processo di installazione automatica.
</p><p>Più avanti sono riportate ulteriori informazioni sulle opzioni tecniche.<br />
Se appaiono scoraggianti, nessuna preoccupazione, ignoratele! La maggior parte degli utenti Windows ha bisogno solo del file .msi per installare  e <b><a href="https://www.freecadweb.org/wiki/index.php?title=Getting_started/it" title="Getting started/it">iniziare ad usare FreeCAD</a></b>!
</p><p><br />
</p>
<div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Semplice_installazione_con_Microsoft_Installer"><span class="tocnumber">1</span> <span class="toctext">Semplice installazione con Microsoft Installer</span></a></li>
<li class="toclevel-1 tocsection-2"><a href="#Installazione_da_riga_di_comando"><span class="tocnumber">2</span> <span class="toctext">Installazione da riga di comando</span></a>
<ul>
<li class="toclevel-2 tocsection-3"><a href="#Installazione_non_interattiva"><span class="tocnumber">2.1</span> <span class="toctext">Installazione non interattiva</span></a></li>
<li class="toclevel-2 tocsection-4"><a href="#Limitazione_dell.27interfaccia_utente"><span class="tocnumber">2.2</span> <span class="toctext">Limitazione dell'interfaccia utente</span></a></li>
<li class="toclevel-2 tocsection-5"><a href="#Directory_di_destinazione"><span class="tocnumber">2.3</span> <span class="toctext">Directory di destinazione</span></a></li>
<li class="toclevel-2 tocsection-6"><a href="#Installazione_per_tutti_gli_utenti"><span class="tocnumber">2.4</span> <span class="toctext">Installazione per tutti gli utenti</span></a></li>
<li class="toclevel-2 tocsection-7"><a href="#Selezione_delle_caratteristiche"><span class="tocnumber">2.5</span> <span class="toctext">Selezione delle caratteristiche</span></a></li>
</ul>
</li>
<li class="toclevel-1 tocsection-8"><a href="#Disinstallazione"><span class="tocnumber">3</span> <span class="toctext">Disinstallazione</span></a></li>
<li class="toclevel-1 tocsection-9"><a href="#Installazione_Amministrativa"><span class="tocnumber">4</span> <span class="toctext">Installazione Amministrativa</span></a></li>
<li class="toclevel-1 tocsection-10"><a href="#Advertisement_-_Annunciare_FreeCAD"><span class="tocnumber">5</span> <span class="toctext">Advertisement  - Annunciare FreeCAD</span></a></li>
<li class="toclevel-1 tocsection-11"><a href="#Installazione_automatica_su_un_gruppo_di_macchine"><span class="tocnumber">6</span> <span class="toctext">Installazione automatica su un gruppo di macchine</span></a></li>
<li class="toclevel-1 tocsection-12"><a href="#Installazione_su_Linux_con_Crossover_Office"><span class="tocnumber">7</span> <span class="toctext">Installazione su Linux con Crossover Office</span></a></li>
</ul>
</div>

<h3><span class="mw-headline" id="Semplice_installazione_con_Microsoft_Installer">Semplice installazione con Microsoft Installer</span></h3>
<p>Per scaricare una versione a 64 bit o una versione instabile di sviluppo, vedere la pagina <a href="https://www.freecadweb.org/wiki/index.php?title=Download/it" title="Download/it">Download (it)</a> oppure la pagina originale <a href="Download.html" title="Download">Download (en)</a>.
</p><p><br />
</p>
<h3><span class="mw-headline" id="Installazione_da_riga_di_comando">Installazione da riga di comando</span></h3>
<p>Con l'utility a riga di comando msiexec.exe, sono disponibili funzioni aggiuntive, quali l'installazione <i>non interattiva</i> e l'installazione <i>amministrativa</i>.
</p>
<h4><span class="mw-headline" id="Installazione_non_interattiva">Installazione non interattiva</span></h4>
<p>L'installazione si avvia con il comando:
</p>
<pre> msiexec /i FreeCAD&lt;version&gt;.msi
</pre>
<p>Alla fine di questa riga di comando è possibile fornire i parametri aggiuntivi, come nel caso in cui si vuole specificare la directory di destinazione:
</p>
<pre>msiexec /i FreeCAD-2.5.msi TARGETDIR=r:\FreeCAD25 </pre>
<h4><span class="mw-headline" id="Limitazione_dell.27interfaccia_utente">Limitazione dell'interfaccia utente</span></h4>
<p>La dimensione dell'interfaccia utente che visualizza installazione può essere controllata con le opzioni /q, in particolare:
</p>
<ul><li> /qn - Senza interfaccia</li>
<li> /qb - Interfaccia di base - solo una piccola finestra che mostra l'avanzamento</li>
<li> /qb! - Come /qb, ma nasconde il pulsante Annulla</li>
<li> /qr - Interfaccia ridotta - visualizza tutte le finestre di dialogo che non richiedono interazione da parte dell'utente (salta tutte le finestre modali)</li>
<li> /qn+ - Come /qn, ma visualizzare la finestra "Completed" alla fine</li>
<li> /qb+ - Come /qb, ma visualizzare la finestra "Completed" alla fine </li></ul>
<h4><span class="mw-headline" id="Directory_di_destinazione">Directory di destinazione</span></h4>
<p>La proprietà TARGETDIR determina la directory principale di installazione di FreeCAD.
</p><p>Ad esempio, si può specificare una diversa unità di installazione con
</p>
<pre>TARGETDIR=R:\FreeCAD25 </pre>
<p>La cartella di destinazione predefinita (TARGETDIR di default) è [WindowsVolume\Programm Files\]FreeCAD&lt;version&gt;.
</p>
<h4><span class="mw-headline" id="Installazione_per_tutti_gli_utenti">Installazione per tutti gli utenti</span></h4>
<p>Aggiungendo
</p>
<pre>ALLUSERS=1 </pre>
<p>si realizza una installazione per tutti gli utenti.
</p><p>Come impostazioni predefinite, l'installazione <i>non interattiva</i> installa il pacchetto solo per l'utente corrente mentre l'installazione interattiva mostra una finestra di dialogo che ha come impostazione predefinita "Tutti gli utenti" se l'utente attuale ha, in Windows, i permessi necessari.
</p>
<h4><span class="mw-headline" id="Selezione_delle_caratteristiche">Selezione delle caratteristiche</span></h4>
<p>Varie proprietà permettono la selezione delle funzioni da installare, reinstallare, o rimuovere.
</p><p>Il set di funzioni dell'installatore di FreeCAD è:
</p>
<ul><li> DefaultFeature - Installa il software appropriato, più le librerie di base</li>
<li> Documentation - Installa la documentazione</li>
<li> Source code - Installa il codice sorgente</li>
<li> ... ToDo</li></ul>
<p>Inoltre, ALL specifica (installa) tutte le funzioni.
</p><p>Tutte le funzioni dipendono da DefaultFeature, quindi installando qualsiasi funzione si installano automaticamente anche le funzione di default.
</p><p>Le seguenti proprietà controllano le operazioni di installazione o di rimozione:
</p>
<ul><li> ADDLOCAL - Elenco delle funzioni da installare sulla macchina locale</li>
<li> REMOVE - Elenco delle funzioni da eliminare</li>
<li> ADDDEFAULT - Elenco delle funzioni aggiunte nella loro configurazione di default (che è locale per tutte le funzioni di FreeCAD)</li>
<li> REINSTALL - Elenco delle funzioni da reinstallare o riparare</li>
<li> ADVERTISE - Elenco delle funzioni per cui fornire un avviso di installazione </li></ul>
<p>Ci sono alcune altre proprietà aggiuntive disponibili, vedere la documentazione MSDN per i dettagli.
</p><p>Con queste opzioni, aggiungendo
</p>
<pre>ADDLOCAL=Extensions </pre>
<p>installa l'interprete e registra le estensioni, ma non installa niente altro.
</p>
<h3><span class="mw-headline" id="Disinstallazione">Disinstallazione</span></h3>
<p>Si può disinstallare FreeCAD con:
</p>
<pre>msiexec /x FreeCAD&lt;version&gt;.msi </pre>
<p>Per la disinstallazione, non è necessario disporre del file MSI; in alternativa, può anche essere specificato il codice del pacchetto o del prodotto.
</p><p>Per trovare il codice del prodotto, esplorare le proprietà del collegamento per la disinstallazione che FreeCAD installa nel menu di Avvio.
</p>
<h3><span class="mw-headline" id="Installazione_Amministrativa">Installazione Amministrativa</span></h3>
<p>Si può iniziare una installazione "amministrativa" (da rete) con:
</p>
<pre>msiexec /a FreeCAD&lt;version&gt;.msi </pre>
<p>I file vengono decompressi nella directory di destinazione (che dovrebbe essere una directory in rete), ma non vengono apportate altre modifiche al sistema locale.
</p><p>Inoltre, viene generato un altro file .msi (più piccolo) nella directory di destinazione, che i clienti possono utilizzare per eseguire un'installazione locale (le future versioni potrebbero anche offrire di mantenere alcune funzioni sull'unità di rete).
</p><p>Attualmente non esiste alcuna interfaccia per le installazioni amministrative.
</p><p>La directory di destinazione deve essere specificata nella riga di comando.
</p><p>Non esiste una specifica procedura di disinstallazione, basta cancellare la directory di destinazione se non è più utilizzata da nessun client.
</p>
<h3><span class="mw-headline" id="Advertisement_-_Annunciare_FreeCAD">Advertisement  - Annunciare FreeCAD</span></h3>
<p>Con
</p>
<pre>msiexec /jm FreeCAD&lt;version&gt;.msi </pre>
<p>è possibile, all'inizio, "annunciare" FreeCAD a una macchina (con /jm oppure ad un utente con /ju).
</p><p>In questo modo, le icone appaiono nel menu Start e le estensioni vengono registrate senza che il software venga effettivamente  installato.
</p><p>Il primo uso di una funzione provoca l'installazione della funzione stessa.
</p><p>L'installatore di FreeCAD attualmente supporta solo l'annuncio per le voci del menu di avvio, ma non supporta l'annuncio per i comandi di avvio veloce.
</p>
<h3><span class="mw-headline" id="Installazione_automatica_su_un_gruppo_di_macchine">Installazione automatica su un gruppo di macchine</span></h3>
<p>Utilizzando i criteri di gruppo di Windows, è possibile automatizzare l'installazione di FreeCAD su un gruppo di macchine.
</p><p>Per effettuare questa operazione, attenersi alla seguente procedura:
</p>
<ol><li>Accedere al controller di dominio.</li>
<li>Copiare il file MSI in una cartella condivisa a cui è consentito l'accesso a tutti i computer di destinazione</li>
<li>Aprire il componente MMC "Active Directory users and computers"</li>
<li>Passare al gruppo di computer che necessitano di FreeCAD</li>
<li>Aprire Proprietà</li>
<li>Aprire Criteri di gruppo - Group Policies </li>
<li>Aggiungere un nuovo criterio, e editarlo - new policy</li>
<li>In Computer Configuration/Software Installation, sceglire New/Package </li>
<li>Selezionare il file MSI attraverso il percorso di rete</li>
<li>Facoltativamente, selezionare che si desidera che FreeCAD venga disinstallato se il computer lascia il campo di applicazione del criterio. </li></ol>
<p>La propagazione dei criteri di gruppo richiede in genere un po 'di tempo - per distribuire in modo affidabile il pacchetto, tutte le macchine dovrebbero essere riavviate.
</p>
<h3><span class="mw-headline" id="Installazione_su_Linux_con_Crossover_Office">Installazione su Linux con Crossover Office</span></h3>
<p>È possibile installare la versione Windows di FreeCAD su un sistema Linux utilizzando <i>CXOffice 5.0.1</i>.
</p><p>Eseguire <i>msiexec</i> dalla riga di comando di CXOffice.
</p><p>Supponendo che il pacchetto di installazione si trovi nella directory "software", nell'unità "Y:":
</p>
<pre>msiexec /i Y:\\software\\FreeCAD&lt;version&gt;.msi </pre>
<p>FreeCAD viene eseguito, ma è stato riferito che OpenGL non funziona, come succede con altri programmi che girano sotto [<a rel="nofollow" class="external text" href="http://es.wikipedia.org/wiki/Wine">Wine</a>], quali ad esempio [<a rel="nofollow" class="external text" href="http://es.wikipedia.org/wiki/Google_SketchUp%7CGoogle">SketchUp</a>].
</p>

</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Install_on_Windows/it&amp;oldid=138519">http://www.freecadweb.org/wiki/index.php?title=Install_on_Windows/it&amp;oldid=138519</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>