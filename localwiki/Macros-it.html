<html><head><title>Macros/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Macros/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><p>Le macro sono un modo pratico per creare delle azioni complesse. In FreeCAD è sufficiente registrare le azioni così come vengono eseguite, quindi salvarle con un nome, per poterle ripetere quando si vuole. Dato che le macro sono in realtà un elenco di comandi python, è anche possibile modificarle e creare degli script molto complessi.
</p>
<div id="toc" class="toc"><div class="toctitle"><h2>Contents</h2></div>
<ul>
<li class="toclevel-1 tocsection-1"><a href="#Come_funzionano"><span class="tocnumber">1</span> <span class="toctext">Come funzionano</span></a></li>
<li class="toclevel-1 tocsection-2"><a href="#Esempio"><span class="tocnumber">2</span> <span class="toctext">Esempio</span></a></li>
<li class="toclevel-1 tocsection-3"><a href="#Personalizzazione"><span class="tocnumber">3</span> <span class="toctext">Personalizzazione</span></a></li>
<li class="toclevel-1 tocsection-4"><a href="#Gli_strumenti_del_menu_Macro"><span class="tocnumber">4</span> <span class="toctext">Gli strumenti del menu Macro</span></a></li>
<li class="toclevel-1 tocsection-5"><a href="#Creare_delle_macro_senza_registrarle"><span class="tocnumber">5</span> <span class="toctext">Creare delle macro senza registrarle</span></a></li>
<li class="toclevel-1 tocsection-6"><a href="#Repositorio_di_macro"><span class="tocnumber">6</span> <span class="toctext">Repositorio di macro</span></a></li>
<li class="toclevel-1 tocsection-7"><a href="#Link"><span class="tocnumber">7</span> <span class="toctext">Link</span></a></li>
<li class="toclevel-1 tocsection-8"><a href="#Tutorial"><span class="tocnumber">8</span> <span class="toctext">Tutorial</span></a></li>
</ul>
</div>

<h3><span class="mw-headline" id="Come_funzionano">Come funzionano</span></h3>
<p>Quando dal menu <i>Modifica -&gt; Preferenze -&gt; Generale -&gt; Macro -&gt; Mostra comandi script nella console python</i>, si attiva l'output su console si vede che ogni azione che si compie, come ad esempio la pressione di un pulsante, invia un comando python. Questi comandi sono ciò che è possibile registrare in una macro.  Lo strumento principale per creare una macro è la barra degli strumenti macro: <a href="https://www.freecadweb.org/wiki/index.php?title=File:Macros_toolbar.jpg" class="image"><img alt="Macros toolbar.jpg" src="Macros_toolbar.jpg" width="144" height="43" /></a>.  Su di essa si trovano 4 tasti: Registrare, Interrompere la registrazione, Modificare e Riprodurre la macro corrente.
</p><p>È molto semplice da usare: Premere il pulsante di registrazione, dare un nome alla macro, quindi eseguire alcune azioni. Al termine, fare clic sul pulsante Interrompi registrazione, e le azioni compiute vengono salvate. Ora è possibile accedere alla finestra di dialogo delle macro utilizzando il pulsante Modifica:
</p><p><a href="https://www.freecadweb.org/wiki/index.php?title=File:Macros.jpg" class="image"><img alt="Macros.jpg" src="Macros.jpg" width="381" height="408" /></a>
</p><p>Quì è possibile gestire le macro, eliminarle, modificarle o crearne di nuove partendo da zero. Quando si modifica una macro, essa viene aperta in una finestra dell'editor in cui è possibile apportare le proprie modifiche al codice.
</p>
<h3><span class="mw-headline" id="Esempio">Esempio</span></h3>
<p>Premere il pulsante di registrazione, fornire un nome, ad esempio, "cilindro 10x10", poi, nell'<a href="https://www.freecadweb.org/wiki/index.php?title=Part_Module/it" title="Part Module/it">Ambiente Parte</a>, creare un cilindro con raggio = 10 e altezza = 10. Quindi, premere il pulsante "Interrompi registrazione". Nella finestra di dialogo Modifica macro, è possibile vedere il codice python che è stato registrato, e, volendo, apportarvi delle modifiche. Per eseguire la macro, è sufficiente premere sul pulsante Esegui della barra degli strumenti, mentre la macro è nell'editor. La macro viene sempre salvata su disco, in modo che tutte le modifiche apportate, o ogni nuova macro creata, sono sempre disponibili al successivo avvio di FreeCAD.
</p>
<h3><span class="mw-headline" id="Personalizzazione">Personalizzazione</span></h3>
<p>Naturalmente non è pratico dover caricare una macro nell'editor per poterla utilizzare. FreeCAD fornisce modi migliori per usarle, come ad esempio l'assegnazione ad essa di una scorciatoia da tastiera o l'inserimento di una voce nel menu. Dopo aver creato la macro, tutto questo può essere fatto tramite il menu <i>Strumenti -&gt; Personalizza</i>:
</p><p><a href="https://www.freecadweb.org/wiki/index.php?title=File:Macros_config.jpg" class="image"><img alt="Macros config.jpg" src="Macros_config.jpg" width="400" height="276" /></a>
</p><p><a href="https://www.freecadweb.org/wiki/index.php?title=Customize_Toolbars/it" title="Customize Toolbars/it">Personalizzare la barra degli strumenti.</a> In questo modo si può trasformare la macro in un vero e proprio strumento, proprio come qualsiasi strumento standard di FreeCAD. Questo, sommato alla potenza degli script Python all'interno di FreeCAD, permette di aggiungere facilmente all'interfaccia dei propri strumenti. Per maggiori informazioni sugli script Python, continuare la lettura alle pagine del <a href="https://www.freecadweb.org/wiki/index.php?title=Power_users_hub/it" title="Power users hub/it">Centro utenti esperti</a> o degli <a href="https://www.freecadweb.org/wiki/index.php?title=Scripting/it" class="mw-redirect" title="Scripting/it">Script</a> ...
</p>
<h3><span class="mw-headline" id="Gli_strumenti_del_menu_Macro">Gli strumenti del menu Macro</span></h3>
<ul><li> <a href="https://www.freecadweb.org/wiki/index.php?title=File:Std_DlgMacroRecord.png" class="image"><img alt="Std DlgMacroRecord.png" src="32px-Std_DlgMacroRecord.png" width="32" height="32" srcset="/wiki/images/thumb/6/66/Std_DlgMacroRecord.png/48px-Std_DlgMacroRecord.png 1.5x, /wiki/images/6/66/Std_DlgMacroRecord.png 2x" /></a> <a href="https://www.freecadweb.org/wiki/index.php?title=Std_DlgMacroRecord/it" title="Std DlgMacroRecord/it">Registra macro</a></li>
<li> <a href="https://www.freecadweb.org/wiki/index.php?title=File:Std_DlgMacroStop.png" class="image"><img alt="Std DlgMacroStop.png" src="32px-Std_DlgMacroStop.png" width="32" height="32" srcset="/wiki/images/thumb/2/26/Std_DlgMacroStop.png/48px-Std_DlgMacroStop.png 1.5x, /wiki/images/2/26/Std_DlgMacroStop.png 2x" /></a> <a href="https://www.freecadweb.org/wiki/index.php?title=Std_DlgMacroStop/it" title="Std DlgMacroStop/it">Interrompi la registrazione</a> </li>
<li> <a href="https://www.freecadweb.org/wiki/index.php?title=File:Std_DlgMacroExecuteDirect.png" class="image"><img alt="Std DlgMacroExecuteDirect.png" src="32px-Std_DlgMacroExecuteDirect.png" width="32" height="32" srcset="/wiki/images/thumb/1/1c/Std_DlgMacroExecuteDirect.png/48px-Std_DlgMacroExecuteDirect.png 1.5x, /wiki/images/1/1c/Std_DlgMacroExecuteDirect.png 2x" /></a> <a href="https://www.freecadweb.org/wiki/index.php?title=Std_DlgMacroExecuteDirect/it" title="Std DlgMacroExecuteDirect/it">Macro...</a> </li>
<li> <a href="https://www.freecadweb.org/wiki/index.php?title=File:Std_DlgMacroExecute.png" class="image"><img alt="Std DlgMacroExecute.png" src="32px-Std_DlgMacroExecute.png" width="32" height="32" srcset="/wiki/images/thumb/d/d3/Std_DlgMacroExecute.png/48px-Std_DlgMacroExecute.png 1.5x, /wiki/images/d/d3/Std_DlgMacroExecute.png 2x" /></a> <a href="https://www.freecadweb.org/wiki/index.php?title=Std_DlgMacroExecute/it" title="Std DlgMacroExecute/it">Esegui macro</a></li>
<li> <a href="https://www.freecadweb.org/wiki/index.php?title=Std_DebugMacro/it" title="Std DebugMacro/it">Debug macro</a></li>
<li> <a href="https://www.freecadweb.org/wiki/index.php?title=Std_DebugStop/it" title="Std DebugStop/it">Interrompi il debug</a></li>
<li> <a href="https://www.freecadweb.org/wiki/index.php?title=Std_DebugOver/it" title="Std DebugOver/it">Passo successivo</a></li>
<li> <a href="https://www.freecadweb.org/wiki/index.php?title=Std_DebugInto/it" title="Std DebugInto/it">Step into</a></li>
<li> <a href="https://www.freecadweb.org/wiki/index.php?title=Std_DebugToggle/it" title="Std DebugToggle/it">Attiva/disattiva punto di interruzione </a></li></ul>
<h3><span class="mw-headline" id="Creare_delle_macro_senza_registrarle">Creare delle macro senza registrarle</span></h3>
<p><a href="https://www.freecadweb.org/wiki/index.php?title=How_to_install_macros/it" title="How to install macros/it">Come installare le macro</a>. È anche possibile inserire direttamente con copia/incolla del codice python in un macro, senza registrare le azioni della GUI (dell'interfaccia grafica). È sufficiente creare una nuova macro, modificarla, e incollare il codice. È quindi possibile salvare la macro nello stesso modo in cui si salva un documento di FreeCAD. Al prossima avvio di FreeCAD, la macro viene visualizzata in "Macro installate" nel menu Macro.
</p>
<h3><span class="mw-headline" id="Repositorio_di_macro">Repositorio di macro</span></h3>
<p>Visitare la pagina degli <a href="https://www.freecadweb.org/wiki/index.php?title=Macros_recipes/it" title="Macros recipes/it">esempi di macro</a> per trovare alcune utili macro da aggiungere alla propria installazione di FreeCAD.
</p>
<h3><span class="mw-headline" id="Link">Link</span></h3>
<p><a href="https://www.freecadweb.org/wiki/index.php?title=Installing_more_workbenches/it" title="Installing more workbenches/it">Installare ulteriori ambienti</a>
</p>
<h3><span class="mw-headline" id="Tutorial">Tutorial</span></h3>
<p><a href="https://www.freecadweb.org/wiki/index.php?title=How_to_install_additional_workbenches/it" title="How to install additional workbenches/it">Come installare ambienti di lavoro aggiuntivi</a>
</p>

<div style="clear:both"></div>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Macros/it&amp;oldid=212647">http://www.freecadweb.org/wiki/index.php?title=Macros/it&amp;oldid=212647</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>