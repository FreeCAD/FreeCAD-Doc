<html><head><title>Std DependencyGraph/it</title><meta http-equiv="Content-Type" content="text/html; charset=utf-8"><link type='text/css' href='wiki.css' rel='stylesheet'></head><body><h1>Std DependencyGraph/it</h1></div>

<div id="mw-content-text" lang="it" dir="ltr" class="mw-content-ltr"><hr/><div class="mw-parser-output"><table class="fcinfobox wikitable ct" >
<tr>
<td class="ctTitle">
<h3><span class="mw-headline" id="Grafico_delle_dipendenze"><a href="https://www.freecadweb.org/wiki/index.php?title=File:Std_DependencyGraph.png" class="image"><img alt="Std DependencyGraph.png" src="Std_DependencyGraph.png" width="32" height="32" /></a> Grafico delle dipendenze</span></h3>
</td></tr>
<tr>
<th class="ctOdd">Posizione nel menu
</th></tr>
<tr>
<td class="ctEven"><a href="https://www.freecadweb.org/wiki/index.php?title=Std_Tools_Menu/it" title="Std Tools Menu/it">Strumenti</a> → Grafico delle dipendenze...
</td></tr>
<tr>
<th class="ctOdd">Ambiente
</th></tr>
<tr>
<td class="ctEven">Tutti
</td></tr>
<tr>
<th class="ctOdd">Avvio veloce
</th></tr>
<tr>
<td class="ctEven">
</td></tr>
<tr>
<th class="ctOdd">Vedere anche
</th></tr>
<tr>
<td class="ctEven">
</td></tr>
<tr>
<td class="ctToc"><br /><div id="toc" class="toc"><div class="toctitle"><h2>Contents</h2></div>
<ul>
<li class="toclevel-1"><a href="#Grafico_delle_dipendenze"><span class="tocnumber">1</span> <span class="toctext">Grafico delle dipendenze</span></a></li>
<li class="toclevel-1 tocsection-1"><a href="#Descrizione"><span class="tocnumber">2</span> <span class="toctext">Descrizione</span></a></li>
<li class="toclevel-1 tocsection-2"><a href="#Installazione"><span class="tocnumber">3</span> <span class="toctext">Installazione</span></a>
<ul>
<li class="toclevel-2 tocsection-3"><a href="#Windows"><span class="tocnumber">3.1</span> <span class="toctext">Windows</span></a></li>
<li class="toclevel-2 tocsection-4"><a href="#Mac.2FOSX"><span class="tocnumber">3.2</span> <span class="toctext">Mac/OSX</span></a></li>
<li class="toclevel-2 tocsection-5"><a href="#Linux"><span class="tocnumber">3.3</span> <span class="toctext">Linux</span></a></li>
</ul>
</li>
<li class="toclevel-1 tocsection-6"><a href="#Configurazione"><span class="tocnumber">4</span> <span class="toctext">Configurazione</span></a></li>
<li class="toclevel-1 tocsection-7"><a href="#Uso"><span class="tocnumber">5</span> <span class="toctext">Uso</span></a></li>
<li class="toclevel-1 tocsection-8"><a href="#Salva.2FEsporta"><span class="tocnumber">6</span> <span class="toctext">Salva/Esporta</span></a></li>
</ul>
</div>

</td></tr></table>
<p><br />
</p><p><br />
</p>
<h2><span class="mw-headline" id="Descrizione">Descrizione</span></h2>
<p>Il <i> 'Grafico delle dipendenze' </i> mostra sotto forma di grafico le dipendenze tra gli oggetti presenti nel documento attivo. A differenza del modello, gli oggetti sono elencati in ordine cronologico inverso, con il primo oggetto creato situato nella parte inferiore.
</p><p>Può essere utile per analizzare un documento di FreeCAD e localizzare le biforcazioni nell'albero della struttura. L'aspetto grafico delle dipendenze dipende da quale ambiente di lavoro è stato utilizzato per creare gli oggetti presenti nel documento. Ad esempio, in FreeCAD 0.16, un modello realizzato esclusivamente nell'ambiente PartDesign dovrebbe visualizzare un grafico delle dipendenze lineare con un singolo ramo verticale. Un modello realizzato con operazioni Parte ha molti rami, ma per avere una sola parte questi rami devono confluire in un unico elemento collocato in cima dopo le operazioni booleane. Se non lo fanno, vuol dire che ci sono degli oggetti separati.
</p><p>Il grafico delle dipendenze è uno strumento di pura visualizzazione, quindi non può essere modificato; si aggiorna automaticamente se vengono apportate delle modifiche al modello.
</p><p><a href="https://www.freecadweb.org/wiki/index.php?title=File:DependencyGraph1.png" class="image" title="DependencyGraph1.png"><img alt="DependencyGraph1.png" src="DependencyGraph1.png" width="898" height="587" /></a>
</p>
<div style="clear:both"></div>
<p><br />
</p>
<h2><span class="mw-headline" id="Installazione">Installazione</span></h2>
<p>Per utilizzare il grafico delle dipendenze, si deve prima installare un software di terze parti chiamato <a rel="nofollow" class="external text" href="http://graphviz.org/">Graphviz</a>. Se Graphviz non è installato in precedenza o è installato in una posizione non convenzionale, FreeCAD visualizza il seguente dialogo:
</p>
<div class="center"><div class="floatnone"><a href="https://www.freecadweb.org/wiki/index.php?title=File:FreeCAD-0.17-missing-Graphviz-error-dialogue.png" class="image"><img alt="FreeCAD-0.17-missing-Graphviz-error-dialogue.png" src="FreeCAD-0.17-missing-Graphviz-error-dialogue.png" width="479" height="138" /></a></div></div>
<h3><span class="mw-headline" id="Windows">Windows</span></h3>
<p>Scaricare l'installatore <b>graphviz-2.xx.msi</b> dalla pagina <a rel="nofollow" class="external text" href="https://graphviz.gitlab.io/_pages/Download/Download_windows.html">Graphviz Download</a> e lanciarlo per eseguire l'installazione.
</p>
<h3><span class="mw-headline" id="Mac.2FOSX">Mac/OSX</span></h3>
<p>È possibile installare graphviz usando <a rel="nofollow" class="external text" href="https://brew.sh/">Homebrew</a>:
</p>
<pre>$ brew install graphviz </pre>
<p>Questo installa i binari graphviz in /usr/local/bin. Purtroppo non è possibile esplorare quella posizione direttamente dalla finestra di dialogo sui file che si apre con FreeCAD-&gt;Strumenti-&gt;Grafico delle dipendenze.
</p><p>Quando si ottiene la finestra di selezione dei file utilizzare i tasti Cmd + Shift + G per ottenere un campo di input per il percorso. Inserire 
</p>
<pre>/usr/local/bin </pre>
<p>poi confermare il campo di immissione e la finestra di dialogo di selezione dei file.
</p><p>Nel caso in cui i binari di Graphviz non siano installati nella posizione standard, cercare di trovare il programma con il comando
</p>
<pre>$ type dot </pre>
<p>Uscirà qualcosa di simile 
</p>
<pre>dot is /usr/local/bin/dot </pre>
<p>Quindi si può dire a FreeCAD di cercare in quella directory. 
</p>
<h3><span class="mw-headline" id="Linux">Linux</span></h3>
<p>Sulla maggior parte delle distribuzioni Linux (Debian/Ubuntu, Fedora, OpenSUSE), è sufficiente installare il pacchetto graphviz dai repository.
Comunque, nello stesso modo usato per MacOSX, nei casi in cui i binari di Graphviz sono installati in una posizione non standard, cercare di trovare il programma con il comando:
</p>
<pre>$ type dot </pre>
<p>Può produrre qualcosa di simile 
</p>
<pre>dot is /usr/local/bin/dot </pre>
<p>Quindi si può dire a FreeCAD di cercare in quella directory.
</p>
<h2><span class="mw-headline" id="Configurazione">Configurazione</span></h2>
<p>Non è necessario fare nessuna configurazione delle preferenze di FreeCAD. Se FreeCAD non riesce a trovare l'utilità "dot" (dal pacchetto Graphviz), apre automaticamente una finestra in cui chiede all'utente di specificarne il percorso. FreeCAD prova quindi ad avviare nuovamente l'utilità e nel caso in cui ci riesce scrive automaticamente il valore nei parametri utente.
</p>
<h2><span class="mw-headline" id="Uso">Uso</span></h2>
<ol><li> Andare nel menu <b>Strumenti → Grafico delle dipendenze...</b> </li>
<li> Nell'area principale di FreeCAD si apre una nuova finestra dal titolo <b>Grafico delle dipendenze</b>.</li>
<li> Utilizzare la rotellina del mouse per ingrandire o rimpicciolire il grafico.</li>
<li> Utilizzare il dispositivo di scorrimento orizzontale nella parte inferiore dello schermo per scorrere la vista lateralmente.</li></ol>
<h2><span class="mw-headline" id="Salva.2FEsporta">Salva/Esporta</span></h2>
<p>È possibile salvare o esportare il grafico delle dipendenze visualizzato come un file di immagine. Mentre la scheda grafico delle dipendenze è in primo piano:
</p>
<ul><li> Usare <b>File</b> → <a href="https://www.freecadweb.org/wiki/index.php?title=Std_SaveAs/it" title="Std SaveAs/it">Salva come...</a> per salvare il grafico come immagine (PNG/BMP/GIF/JPG), come grafico vettoriale (SVG) oppure come file pdf (PDF).</li>
<li> Invece i comandi <b>File</b> → <a href="https://www.freecadweb.org/wiki/index.php?title=Std_Export/it" title="Std Export/it">Esporta</a> oppure <b>Strumenti</b> → <a href="https://www.freecadweb.org/wiki/index.php?title=Std_ViewScreenShot/it" title="Std ViewScreenShot/it">Salva immagine</a> <b>NON</b> funzionano.</li></ul>
<div style="clear:both"></div>
</div>



</div>

</div><div class="printfooter">
Online version: "<a dir="ltr" href="https://www.freecadweb.org/wiki/index.php?title=Std_DependencyGraph/it&amp;oldid=281877">http://www.freecadweb.org/wiki/index.php?title=Std_DependencyGraph/it&amp;oldid=281877</a>"</div>
<div id="catlinks" class="catlinks" data-mw="interface"></div><div class="visualClear"></div>
</div>
</div>
<div id="mw-navigation">
<h2>Navigation menu</h2>

</body></html>